Domino's Pizza è un'impresa di ristorazione internazionale specializzata nella vendita di pizza. La sua sede è ad Ann Arbor, Michigan (Stati Uniti).


== Storia ==

Fondata nel 1960 dai fratelli Tom e James Monaghan in Michigan, oggi è la seconda più grande catena di pizzerie degli Stati Uniti (anche prima  di Pizza Hut e  Papa John's Pizza) con più di 11 000 pizzerie, prevalentemente in franchise, in 70 paesi nel mondo. I menù offrono pizze anche per vegetariani, ali di pollo, sandwich, pasta, panini farciti al formaggio e una varietà di dessert. Punti di forza la qualità del prodotto e la consegna a domicilio.
Nel 1998 fu venduta a Bain Capital e venne quotata nel 2004.


=== Domino’s Pizza in Italia ===
Dal 5 ottobre 2015 Domino's Pizza aprì a Milano la sua prima filiale in Italia, seguita da 7 locali nella stessa città e da un altro a Bergamo, supportati dal centro di produzione dell'impasto a Buccinasco, tutti gestiti dalla ePizza S.p.A. di Alessandro Lazzaroni, classe 1979, già manager in McDonald's e Galbusera. Nelle filiali italiane le pizze si articolano in due serie: una, Italian Traditional, che si attiene ad ingredienti della tradizione italiana e l'altra, Domino's Legend, che comprende reinterpretazioni americaneggianti (come la Pepperoni Passion e la Hawaiana).


== Galleria d'immagini ==

		


== Note ==


== Altri progetti ==

 Wikimedia Commons contiene immagini o altri file su Domino's Pizza


== Collegamenti esterni ==

(EN) Sito ufficiale, su dominos.com.