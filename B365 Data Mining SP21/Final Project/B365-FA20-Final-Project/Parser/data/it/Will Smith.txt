Will Smith, all'anagrafe Willard Carroll Smith Jr. (Filadelfia, 25 settembre 1968), è un attore, rapper e produttore cinematografico statunitense.
Smith, che nell'aprile del 2007 la rivista Newsweek ha definito "il più potente attore di Hollywood", ha raggiunto fama mondiale negli anni novanta dopo aver recitato nella serie televisiva Willy, il principe di Bel-Air (1990-1996) e in numerosi film tra cui Bad Boys (1995), Independence Day (1996) e Men in Black (1997). Ha ricevuto due nomination all'Oscar per il miglior attore per la sua interpretazione del pugile Muhammad Ali in Alì (2001) e per il ruolo di Chris Gardner ne La ricerca della felicità (2006).


== Biografia ==
È il secondo di quattro figli di Caroline Bright, amministratrice scolastica, e Willard Carroll Smith, Sr., tecnico dei frigoriferi. È cresciuto nella middle class di West Filadelfia, nel quartiere di Germantown. Affacciandosi sulla scena musicale, conobbe a un party Jeff Townes, con il quale iniziò la sua collaborazione artistica; presero il nome di DJ Jazzy Jeff & the Fresh Prince. Quando il duo riuscì a guadagnare popolarità, Smith spese molto denaro comprando una casa, macchine e gioielli.


=== Carriera ===
Stava cercando nuove strade quando, nel 1989, incontrò Benny Medina, che aveva un'idea originale su una sit-com basata sulla sua vita a Bel Air. Smith amò subito l'idea, e ci credette anche la NBC, che iniziò la produzione di Willy, il principe di Bel-Air (The Fresh Prince of Bel-Air). La trama era semplice: Will interpretava fondamentalmente se stesso, un ragazzo di strada di Filadelfia trapiantato a Bel Air. La serie ebbe un successo clamoroso, negli Stati Uniti e all'estero, e andò avanti per ben sei anni.Durante questo periodo prese parte a un film, grazie al quale la critica cinematografica ebbe occasione di notarlo: 6 gradi di separazione (1993). Il 4 giugno del 1994 conduce la terza edizione degli MTV Movie Awards. Grazie anche al successo raggiunto dal film d'azione Bad Boys (1995), la carriera cinematografica di Will prendeva ormai il sopravvento su quella televisiva e su quella musicale. Ebbe una grossa spinta grazie al blockbuster Independence Day (1996), dove impersonava il capitano dei Marines Steven Hiller e aveva il compito di combattere gli alieni. In seguito film come Men in Black (sempre sul tema degli extraterrestri) e Nemico pubblico contribuirono a incrementarne la popolarità a livello internazionale.

La definitiva consacrazione alla carriera d'attore arrivò con l'interpretazione di Muhammad Ali nel film Alì del 2001, che gli valse una candidatura agli Oscar come miglior attore protagonista. Più tardi vennero prodotti i sequel Bad Boys II e Men in Black II nei quali, nonostante fosse in coppia con altri attori (rispettivamente Martin Lawrence e Tommy Lee Jones), Will recitò un ruolo più da protagonista unico: era un evidente segno dell'attenzione che gli veniva riservata dal mondo cinematografico. Nel 2004 comparve come protagonista nel film Io, robot. Dopo tutti questi successi Will Smith fondò una propria compagnia di produzione cinematografica, la Overbrook Entertainment, attraverso la quale realizzò i film Hitch - Lui sì che capisce le donne e La ricerca della felicità. Grazie alla sua performance in quest'ultimo film, diretto dal regista italiano Gabriele Muccino, Will ricevette la seconda nomination all'Oscar come miglior attore protagonista.Nel 2007 la prestigiosa rivista statunitense Newsweek lo incorona come uno degli attori più potenti al mondo, grazie al suo successo ai botteghini e alla sua capacità di interpretare ogni genere di ruolo e di sfondare all'estero, oltre che in patria. Al 2007 i suoi film hanno incassato oltre 4,4 miliardi di dollari. Malgrado questo nel 1999 gli è stato attribuito il Razzie Awards come membro della peggior coppia cinematografica con Kevin Kline per Wild Wild West, e il Razzie Awards alla peggior canzone originale per il singolo Wild Wild West.

Alla fine del 2007 negli USA esce ai botteghini Io sono leggenda diretto da Francis Lawrence, tratto dal romanzo omonimo di Richard Matheson (in Italia è uscito la prima settimana del 2008). A settembre 2008 arriva un altro successo col film Hancock. Nel gennaio 2009 viene distribuito nella sale italiane il film Sette anime dove Smith è nuovamente diretto da Gabriele Muccino. Nel 2012 riprende il ruolo dell'Agente J nel film Men in Black 3. Nel 2013 nelle sale italiane viene distribuito il film After Earth, in cui Smith recita insieme al figlio Jaden Smith. Nel 2015 è protagonista del film Focus - Niente è come sembra, nella promozione del quale è ospite - insieme all'attrice Margot Robbie - durante l'ultima serata del Festival di Sanremo. Nel 2016 interpreta il protagonista villain Deadshot nel film Suicide Squad del DC Extended Universe.Nel 2017 figura nelle vesti di protagonista nel film Collateral Beauty. Nel mese di maggio farà parte della giuria della 70ª edizione del Festival di Cannes, presieduta dal regista spagnolo Pedro Almodóvar.Nel 2019 interpreta il genio della lampada nel live action della Disney, Aladdin. Il film ha incassato oltre $1 miliardo di dollari in tutto il mondo ed è diventato il film con il maggior incasso di Smith, superando il film Independence Day.
Smith appare come un assassino che affronta se stesso più giovane, nel film di Ang Lee, Gemini Man, uscito il 4 ottobre 2019. In seguito, Smith è la voce di Lance Sterling, un spia, in Spie sotto copertura, che vede Lance dover fare squadra con l'inventore nerd che crea i suoi gadget, doppiato da Tom Holland, uscito il 25 dicembre 2019.Nel 2019 riprende il ruolo di Mike Lowrey nell'ultimo capitolo di Bad Boys, Bad Boys for Life, uscito il 17 gennaio 2020 negli Stati Uniti.


=== Carriera musicale ===
Prima di raggiungere la popolarità mondiale come attore, Will Smith aveva debuttato come rapper nel duo  DJ Jazzy Jeff & the Fresh Prince. Tra il 1987 e il 1993, il gruppo ha pubblicato 5 album e ottenuto un grande successo di album e singoli in USA: ogni album del duo è infatti certificato almeno oro, e il suo secondo progetto I'm The DJ, He's The Rapper ha ricevuto addirittura 3 dischi di platino per aver venduto 3 milioni di copie in USA. Anche alcuni singoli del gruppo, come Parents Just Don't Understand, hanno ottenuto un buon riscontro commerciale in USA.Appena dopo la fine della serie, Smith rilancia la sua carriera musicale come solista: l'artista firma un contratto con la Columbia e pubblica l'album Big Willie Style nel 1997. L'album vende 6 milioni di copie in USA e dà vita a vari singoli di successo tra cui la hit mondiale Men In Black, presente anche nell'omonimo film. Anche altre canzoni presenti nell'album sono incluse nella colonna sonora del film. Segue a questo disco il progetto del 1999 Willennium: anche quest'album è un successo enorme, in grado di vendere ben 5 milioni di copie soltanto in USA e di dar luogo a singoli di successo. Il successo musicale di Will Smith è però calato con il terzo album Born To Reign del 2002: il disco vende soltanto 237 mila copie in USA e non dà luogo a grandi hit.Dopo l'insuccesso del terzo album, Will Smith conclude il contratto con la Columbia nel 2005, pubblicando un Greatest Hits. Immediatamente dopo, Will Smith pubblica il suo quarto album Lost and Found via Interscope Records: l'album è il più grande insuccesso musicale di Smith, completamente privo di certificazioni. Successivamente, Will Smith non ha più pubblicato musica per ben 12 anni. Nel 2017 pubblica dunque il brano Get Lit, il suo primo esperimento con la musica EDM, a cui hanno fatto seguito altri singoli negli anni successivi, ma ancora nessun album. Nel 2018 Will Smith è fra gli interpreti di Live It Up, inno ufficiale dei mondiali di calcio 2018, insieme a Nicky Jam ed Era Istrefi. Nel 2019, Smith reinterpreta il brano Friend Like Me per il reboot del classico Disney Aladdin.


== Vita privata ==

Smith sposa l'attrice Sheree Fletcher nel 1992 e da lei ha il primo figlio, Willard Carroll III, conosciuto come Trey Smith. La coppia divorzia nel 1995. Nel 1997 Smith si risposa con l'attrice Jada Pinkett dalla quale ha altri due figli, Jaden Smith (1998) e Willow Smith (2000), chiamata così in omaggio all'omonimo personaggio della serie TV Buffy l'ammazzavampiri.
Insieme alla moglie ha fondato la Will and Jada Foundation, che raccoglie soldi per l'educazione e l'aiuto per i bambini delle famiglie meno abbienti. Assieme al fratello Harry possiede la Treyball Development Inc., una compagnia con sede a Beverly Hills. Regolarmente inserito nella lista del Fortune Magazine tra i 41 statunitensi più ricchi, Smith ha anche aiutato le vittime dell'uragano Katrina. Smith ha prodotto All of Us, un programma vagamente basato sulla sua vita familiare, nel 2005.
Amante di scacchi, bingo, e video-games, è un grande fan di Bob Marley, il cantante reggae le cui canzoni compaiono diverse volte nel film Io sono leggenda e Bad Boys. Will Smith inoltre ha dichiarato di essere un grande fan della squadra di football americano dei Philadelphia Eagles, squadra della sua città natale.
Nell'ottobre 2011, è diventato, assieme alla moglie Jada, azionista dei Philadelphia 76ers, franchigia NBA. Smith è entrato nella cordata che fa capo al milionario newyorkese Joshua Harris, socio di maggioranza e nuovo azionista di riferimento della squadra.Smith e sua moglie hanno fondato una scuola elementare privata a Calabasas, in California, la New Village Leadership Academy. Il deposito fiscale ha dimostrato che Smith ha donato 1,2 milioni di dollari alla scuola nel 2010.Nel 2018, Smith ha eseguito il rito indù di Abhisheka di Shiva ad Haridwar, in India. Ha anche eseguito un Aarti nel sacro fiume Gange.


== Impegno sociale ==


=== Attivismo ===
Smith ha donato $4.600 alla campagna presidenziale del 2008 del democratico Barack Obama. L'11 dicembre 2009, Smith e sua moglie hanno ospitato il concerto del Premio Nobel per la pace a Oslo, in Norvegia, per celebrare la vincita del premio da parte di Obama.Nel 2012, Smith ha dichiarato di aver sostenuto la legalizzazione del matrimonio tra le persone omosessuali.


=== Beneficenza ===
Nel 2018, Smith ha festeggiato il suo cinquantesimo compleanno eseguendo un salto con l'elastico da un elicottero nel Grand Canyon. Smith fu assicurato dai Lloyd's di Londra per $200 milioni per il salto che raccolse denaro per l'organizzazione benefica Global Citizen.


== Filmografia ==


=== Attore ===


==== Cinema ====
I dannati di Hollywood (Where the Day Takes You), regia di Marc Rocco (1992)
Made in America, regia di Richard Benjamin (1993)
6 gradi di separazione (Six Degrees of Separation), regia di Fred Schepisi (1993)
Bad Boys, regia di Michael Bay (1995)
Independence Day, regia di Roland Emmerich (1996)
Men in Black, regia di Barry Sonnenfeld (1997)
Nemico pubblico (Enemy of the State), regia di Tony Scott (1998)
Wild Wild West, regia di Barry Sonnenfeld (1999)
La leggenda di Bagger Vance (Bagger Vance), regia di Robert Redford (2000)
Alì, regia di Michael Mann (2001)
Men in Black II, regia di Barry Sonnenfeld (2002)
Bad Boys II, regia di Michael Bay (2003)
Io, Robot (I, Robot), regia di Alex Proyas (2004)
Jersey Girl, regia di Kevin Smith (2004) - cameo
Hitch - Lui sì che capisce le donne (Hitch), regia di Andy Tennant (2005)
La ricerca della felicità (The Pursuit of Happyness), regia di Gabriele Muccino (2006)
Io sono leggenda (I Am Legend), regia di Francis Lawrence (2007)
Hancock, regia di Peter Berg (2008)
Sette anime (Seven Pounds), regia di Gabriele Muccino (2008)
Men in Black 3, regia di Barry Sonnenfeld (2012)
After Earth, regia di M. Night Shyamalan (2013)
Anchorman 2 - Fotti la notizia (Anchorman 2: The Legend Continues), regia di Adam McKay (2013) - cameo
Storia d'inverno (Winter's Tale), regia di Akiva Goldsman (2014) - cameo
Focus - Niente è come sembra (Focus), regia di Glenn Ficarra e John Requa (2015)
Zona d'ombra (Concussion), regia di Peter Landesman (2015)
Suicide Squad, regia di David Ayer (2016)
Collateral Beauty, regia di David Frankel (2016)
Bright, regia di David Ayer (2017)
Aladdin, regia di Guy Ritchie (2019)
Gemini Man, regia di Ang Lee (2019)
Bad Boys for Life, regia di Adil El Arbi e Bilall Fallah (2020)


==== Televisione ====
ABC Afterschool Specials - serie TV, 1 episodio (1990)
Blossom - Le avventure di una teenager - serie TV, 2 episodi (1991)
Willy, il principe di Bel-Air (The Fresh Prince of Bel-Air) - serie TV, 148 episodi (1990-1996)
Happily Ever After: Fairy Tales for Every Child - serie TV, 2 episodi (1997)
All of Us - serie TV, 3 episodi (2003-2004)
One Strange Rock - documentario, 10 episodi (2018)


=== Produttore ===
Willy, il principe di Bel-Air (The Fresh Prince of Bel-Air) - serie TV, 24 episodi (1994-1996)
Showtime, regia di Tom Dey (2002)
Corri o muori (Ride or Die), regia di Craig Ross Jr. (2003)
Io, Robot (I, Robot) , regia di Alex Proyas (2004)
The Seat Filler, regia di Nick Castle (2004)
Salvare la faccia (Saving Face), regia di Alice Wu (2004)
ATL, regia di Chris Robinson (2006)
La ricerca della felicità (The Pursuit of Happyness), regia di Gabriele Muccino (2006)
All of Us - serie TV. 88 episodi (2006)
La vita segreta delle api (The Secret Life of Bees), regia di Gina Prince-Bythewood (2008)
The Human Contract, regia di Jada Pinkett Smith (2008)
La terrazza sul lago (Lakeview Terrace), regia di Neil LaBute (2008)
Sette anime (Seven Pounds), regia di Gabriele Muccino (2008)
The Karate Kid - La leggenda continua (The Karate Kid), regia di Harald Zwart (2010)
Una spia non basta (This Means War), regia di McG (2012)
After Earth, regia di M. Night Shyamalan (2013)
Annie - La felicità è contagiosa (Annie), regia di Will Gluck (2014)
Bad Boys for Life, regia di Adil El Arbi e Bilall Fallah (2020)
Life in a Year, regia di Mitja Okorn (2020)


=== Sceneggiatore ===
Willy, il principe di Bel-Air (The Fresh Prince of Bel-Air) - serie TV, 1 episodio (1990-1996)
All of Us - serie TV, 83 episodi (2006)
After Earth, regia di M. Night Shyamalan (2013)


=== Regista ===
All of Us - serie TV, 1 episodio (2006)


=== Doppiatore ===
Shark Tale, regia di Bibo Bergeron e Vicky Jenson (2004)
Spie sotto copertura (Spies in Disguise), regia di Nick Bruno e Troy Quane (2019)


== Discografia ==


=== Lavori come "DJ Jazzy Jeff & The Fresh Prince" ===


==== Album in studio ====
1987 – Rock the House #83 U.S. 560,000 (Oro)
1988 – He's the DJ, I'm the Rapper #4 U.S. 3,000,000 (x3 Platino)
1989 – And in This Corner... #39 U.S. 500,000 (Oro)
1991 – Homebase #12 U.S. 1,000,000 (Platino)
1993 – Code Red #64 U.S. 500,000 (Oro)
1998 – Greatest Hits 230,000 copie
2006 – The Very Best of D.J. Jazzy Jeff & The Fresh Prince


==== Singoli ====


=== Discografia solista ===


==== Album in studio ====
1997 – Big Willie Style
1999 – Willennium
2002 – Born to Reign
2005 – Lost and Found


==== Raccolte ====
2002 – Greatest Hits


==== Singoli ====
1997 – Men in Black
1997 – Just Cruisin'
1998 – Gettin' Jiggy Wit It
1998 – Just the Two of Us
1998 – Miami
1999 – Wild Wild West
1999 – Will 2K
2000 – Freakin' It
2002 – Black Suits Comin' (Nod Ya Head)
2002 – 1000 Kisses
2005 – Switch
2005 – Party Starter


==== Collaborazioni ====
1989 – I Sleep Much Better (In Someone Else's Bed) (Billy Ocean, Mimi & Will Smith)
1991 – Voices That Care artisti vari [The Fresh Prince]
1998 – Boy You Knock Me Out  (Tatyana Ali e Will Smith) 
2003 – Hey Sexy Lady Remix (Shaggy, Brian & Tony Gold, Sean Paul, Will Smith) 
2004 – Got to Be Real  (Mary J. Blige e Will Smith)
2009 – Encore Party  (Will Smith vs Linkin Park & Jay-Z)
2018 – Live It Up  (Nicky Jam feat. Will Smith & Era Istrefi)
2018 – Està Rico  (Marc Anthony feat. Will Smith & Bad Bunny)
2019 – Don't Be Afraid to Be Different (Logic feat. Will Smith)
2020 – Will (Remix) (Joyner Lucas feat. Will Smith)


== Riconoscimenti ==
Premio Oscar2002 - Candidatura al miglior attore protagonista per Alì
2007 - Candidatura al miglior attore protagonista per La ricerca della felicitàGolden Globe1993 - Candidatura al miglior attore in una serie commedia o musicale per Willy, il principe di Bel-Air
1994 - Candidatura al miglior attore in una serie commedia o musicale per Willy, il principe di Bel-Air
2002 - Candidatura al miglior attore in un film drammatico per Alì
2007 - Candidatura al miglior attore in un film drammatico per La ricerca della felicità
2016 - Candidatura al miglior attore in un film drammatico per Zona d'ombraHollywood Film Award2015 - Miglior attore dell'anno per Zona d'ombraMTV Movie Award1996 - Candidatura alla miglior coppia (condiviso con Martin Lawrence) per Bad Boys
1997 - Candidatura alla miglior performance maschile per Independence Day
1997 - Miglior bacio (condiviso con Vivica A. Fox) per Independence Day
1998 - Candidatura alla miglior performance comica per Men in Black
1998 - Miglior canzone (Men in Black) per Men in Black
1998 - Miglior combattimento per Men in Black
1998 - Candidatura alla miglior coppia (condiviso con Tommy Lee Jones) per Men in Black
1999 - Candidatura alla miglior performance maschile per Nemico pubblico
2002 - Miglior performance maschile per Alì
2004 - Candidatura alla miglior performance di gruppo per Bad Boys II
2005 - Candidatura alla miglior performance maschile per Hitch - Lui sì che capisce le donne
2005 - Candidatura alla miglior performance comica per Hitch - Lui sì che capisce le donne
2007 - Candidatura alla miglior performance per La ricerca della felicità
2008 - Miglior performance maschile per Io, sono leggenda
2014 - Candidatura al miglior combattimento per Anchorman 2 - Fotti la notizia
2016 - Candidatura al miglio bacio (condiviso con Margot Robbie) per Focus - Niente è come sembra
2016 - Candidatura alla miglior performance maschile per Zona d'ombraPremio César2005 - Premio César onorarioRazzie Award2000 - Peggior coppia (condiviso con Kevin Kline) per Wild Wild West
2000 - Peggior canzone originale (Wild Wild West) per Wild Wild West
2014 - Candidatura alla peggior sceneggiatura per After Earth
2014 - Peggior combinazione (condiviso con Jaden Smith) per After Earth
2014 - Peggior attore non protagonista per After Earth
2016 - Candidatura al Razzie Redeemer Award per aver recitato in Zona d'ombraSatellite Award2016 - Candidatura al miglior attore per Zona d'ombraScreen Actors Guild Award2007 - Candidatura al miglior attore protagonista cinematografico per La ricerca della felicità


== Doppiatori italiani ==
Nelle versioni in italiano delle opere in cui ha recitato, Will Smith è stato doppiato da:

Sandro Acerbo in Men in Black, Wild Wild West, Men in Black II, Bad Boys II, Io, Robot, Hitch - Lui sì che capisce le donne, La ricerca della felicità, Io sono leggenda, Hancock, Sette anime, Men in Black 3, After Earth, Storia d'inverno, Anchorman 2 - Fotti la notizia, Focus - Niente è come sembra, Zona d'ombra, Suicide Squad, Collateral Beauty, Bright, Aladdin (dialoghi), Gemini Man, Bad Boys for Life
Edoardo Nevola in Made in America, Willy, il principe di Bel Air
Francesco Prando in Independence Day, Nemico pubblico
Pino Insegno in Alì, Jersey Girl
Massimiliano Alto ne I dannati di Hollywood
Riccardo Rossi in 6 gradi di separazione
Simone Mori in Bad Boys
Fabrizio Vidale in La leggenda di Bagger Vance
Marco Manca in Aladdin (parti cantate)Da doppiatore è sostituito da:

Tiziano Ferro in Shark Tale
Marco Vivio in Spie sotto copertura


== Note ==


== Voci correlate ==
DJ Jazzy Jeff
DJ Jazzy Jeff & the Fresh Prince


== Altri progetti ==

 Wikiquote contiene citazioni di o su Will Smith
 Wikimedia Commons contiene immagini o altri file su Will Smith


== Collegamenti esterni ==

(EN) Sito ufficiale, su willsmith.com. 
 Will Smith / WillSmithVEVO (canale ufficiale), su YouTube. 
 Will Smith, su Treccani.it – Enciclopedie on line, Istituto dell'Enciclopedia Italiana. 
(EN) Will Smith, su Enciclopedia Britannica, Encyclopædia Britannica, Inc. 
 Opere di Will Smith, su openMLOL, Horizons Unlimited srl. 
(EN) Will Smith, su AllMusic, All Media Network. 
(EN) Will Smith, su Discogs, Zink Media. 
(EN) Will Smith, su MusicBrainz, MetaBrainz Foundation. 
(EN) Will Smith, su WhoSampled. 
(EN) Will Smith, su Internet Movie Database, IMDb.com. 
(EN) Will Smith, su AllMovie, All Media Network. 
(EN) Will Smith, su Rotten Tomatoes, Flixster Inc. 
(EN) Will Smith, su TV.com, CBS Interactive Inc. 
(EN) Will Smith, su Internet Broadway Database, The Broadway League. 
(DE, EN) Will Smith, su filmportal.de. 
 Will Smith Photo Gallery, su willsmith-pics.com. URL consultato il 23 giugno 2020 (archiviato dall'url originale il 6 agosto 2018).