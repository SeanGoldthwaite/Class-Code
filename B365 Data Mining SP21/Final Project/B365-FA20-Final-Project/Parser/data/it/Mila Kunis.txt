Mila Kunis, all'anagrafe Miléna Márkovna Kunis (in russo: Миле́на Ма́рковна Ку́нис?; in ucraino: Міле́на Ма́рківна Ку́ніс?, traslitterato: Miléna Márkivna Kúnis; Černovcy, 14 agosto 1983), è un'attrice, modella e doppiatrice ucraina naturalizzata statunitense.
Famosa per il ruolo di Lily nel Cigno nero del 2010, per cui vinse il premio Mastroianni a Venezia e fu candidata a Golden Globe e SAG Awards come miglior attrice non protagonista.
I suoi altri ruoli importanti sono in Amici di letto (2011), Ted (2012), Il grande e potente Oz (2013) e Jupiter - Il destino dell'universo (2015). Dal 1999 è inoltre la voce di Meg Griffin nella serie animata I Griffin.


== Biografia ==
Mila Kunis nasce a Černivci, RSS Ucraina nell’allora Unione Sovietica, il 14 agosto del 1983 in una famiglia ebraica aschenazita. Seconda dei due figli di Mark Kunis, un ingegnere meccanico e di Elvira Kunis, un'insegnante di fisica, ha un fratello maggiore, Michael. Nel 1991, grazie a una lotteria di visti gratuiti, emigra con la famiglia negli Stati Uniti, stabilendosi a Los Angeles (in California). Nel 1992 il padre la iscrive a una scuola di recitazione, la Beverly Hills Studios, dove inizia la sua carriera di attrice e incontra il suo agente.


=== Carriera ===

Nel 1997, a 14 anni, partecipa all'audizione per il cast della sit-com That '70s Show e, nonostante il provino fosse aperto solo ai maggiorenni, si guadagna la parte di Jackie Burkhart, che l'ha resa famosa al pubblico televisivo. Partecipa anche ad altri telefilm come guest star o comparsa, tra i quali Walker Texas Ranger, Settimo Cielo e Baywatch. Dal 1999 presta la voce al personaggio di Meg Griffin nella serie a cartoni animati I Griffin. Nel 2006 è 47ª nella classifica delle 100 donne più sexy del mondo stilata da Maxim.Nel 2008 interpreta Mona Sax nel film Max Payne e partecipa al film Non mi scaricare. Nel 2009 si classifica alla 27ª posizione nella classifica Top 99 woman del sito AskMen.com. Nel 2010 il suo ruolo nel film Il cigno nero di Darren Aronofsky le fa vincere il Premio Marcello Mastroianni alla 67ª Mostra internazionale d'arte cinematografica di Venezia. Nel 2011, secondo la classifica della rivista Maxim, è la seconda donna più sexy del mondo e appare al fianco di Justin Timberlake nel celebre film Amici di letto, il successo del film aumenta la sua fama internazionale.
Nel gennaio del 2012 è scelta come nuova testimonial per la linea di borse Miss Dior Primavera/Estate 2012 dalla casa di moda francese Dior, ma è licenziata alla fine dello stesso anno perché "non più conforme alle esigenze d'immagine previste dal brand". Nel frattempo recita il ruolo di Lori, ragazza di John, nel film Ted, e la rivista Forbes la posiziona al nono posto tra le attrici più pagate al mondo con un guadagno di 11 milioni di dollari.Nel 2013 recita ne Il grande e potente Oz al fianco di James Franco, Rachel Weisz e Michelle Williams ed è prima nella classifica di FHM 100 Sexiest Women. È protagonista accanto a Channing Tatum del film Jupiter - Il destino dell'universo in uscita in Italia il 5 febbraio 2015. Nel 2015 è stato annunciato che produrrà la serie horror-comedy Trapped con Rob Zombie, per il canale Starz. Nel 2017 viene inserita dalla rivista Forbes, al quinto posto fra le attrice più pagate, con un guadagno di 15.5 milioni di dollari.


=== Vita privata ===
Dal 2002 al 2011 Mila ha avuto una relazione con l'attore Macaulay Culkin e dall'aprile 2012 ha una relazione con l'attore Ashton Kutcher, conosciuto nel 1998. Nel marzo 2014 la coppia si fidanza e il 1º ottobre 2014 nasce la loro primogenita: Wyatt Isabelle Kutcher. Il 4 luglio 2015 la coppia si sposa ad Hollywood. Il 30 novembre 2016 nasce Dimitri Portwood, secondo figlio della coppia.Mila ha sofferto di uveite (per anni ha visto molto poco dall'occhio destro e la malattia le ha causato una eterocromia degli occhi), problema per cui è stata sottoposta ad un intervento chirurgico nel 2010. Parla fluentemente l'inglese, imparato dopo l'arrivo negli Stati Uniti, ed il russo (ma non è in grado di leggere in russo).


== Filmografia ==


=== Attrice ===


==== Cinema ====
Make a Wish, Molly, regia di Bruce Schwartz (1995)
Forza Babbo Natale (Santa with Muscles) (1996)
Tesoro, ci siamo ristretti anche noi (Honey, We Shrunk Ourselves), regia di Dean Cundey (1997)
Cercasi tribù disperatamente (Krippendorf's Tribe) (1998)
Milo, regia di Pascal Franchot (1998) - non accreditata
Get Over It, regia di Tommy O'Haver (2001)
American Psycho 2, regia di Morgan J. Freeman (2002)
Tony n' Tina's Wedding, regia di Roger Paradiso (2004)
Tom 51, regia di Ron Carlson (2005)
After Sex - Dopo il sesso (After Sex), regia di Eric Amadio (2007)
Moving McAllister, regia di Andrew Black (2007)
Boot Camp, regia di Christian Duguay (2007)
Non mi scaricare (Forgetting Sarah Marshall), regia di Nicholas Stoller (2008)
Max Payne, regia di John Moore (2008)
Tom Cool, regia di Ron Carlson (2009)
Extract, regia di Mike Judge (2009)
Codice Genesi (The Book of Eli), regia di Albert ed Allen Hughes (2010)
Notte folle a Manhattan (Date Night), regia di Shawn Levy (2010)
Il cigno nero (Black Swan), regia di Darren Aronofsky (2010)
Amici di letto (Friends with Benefits), regia di Will Gluck (2011)
Ted, regia di Seth MacFarlane (2012)
Tar, registi vari (2012)
Il grande e potente Oz (Oz: The Great and Powerful), regia di Sam Raimi (2013)
Blood Ties - La legge del sangue (Blood Ties), regia di Guillaume Canet (2013)
Third Person, regia di Paul Haggis (2013)
Annie - La felicità è contagiosa (Annie), regia di Will Gluck (2014) cameo
90 minuti a New York (The Angriest Man in Brooklyn), regia di Phil Alden Robinson (2014)
Jupiter - Il destino dell'universo (Jupiter Ascending), regia di Lana e Andy Wachowski (2015)
Bad Moms - Mamme molto cattive (Bad Moms), regia di Jon Lucas e Scott Moore (2016)
Bad Moms 2 - Mamme molto più cattive (A Bad Moms Christmas), regia di Jon Lucas e Scott Moore (2017)
Il tuo ex non muore mai (The Spy Who Dumped Me), regia di Susanna Fogel (2018)


==== Televisione ====
Baywatch - serie TV, 2 episodi (1994-1995)
Piranha - La morte viene dall'acqua (Piranha), regia di Scott P. Levy - film TV (1995)
E vissero infelici per sempre (Unhappily Ever After) - serie TV, 2 episodi (1996)
Settimo cielo (7th Heaven) - serie TV, 4 episodi (1996-1997)
Walker, Texas Ranger - serie TV, episodio 5x15 (1997)
Gia - Una donna oltre ogni limite (Gia), regia di Michael Cristofer - film TV (1998)
Pensacola: squadra speciale Top Gun (Pensacola: Wings of Gold) - serie TV, 2 episodi (1998)
That '70s Show - serie TV, 200 episodi (1998-2006)
I Finnerty - serie TV, 2 episodi (2000-2004)
Sesame Street - serie TV, 1 episodio (2011)
Due uomini e mezzo (Two and a Half Men) - serie TV, episodio 11x19 (2014)


==== Video musicali ====
Jaded 2001, Aerosmith
The Itch 2001, Vitamin C
The End Has No End 2003, The Strokes
LA Girls 2003, Mams Taylor feat. Joel Madden


=== Doppiatrice ===
La storia segreta di Stewie Griffin (Family Guy Presents Stewie Griffin: The Untold Story) (2005)
The Cleveland Show - serie TV, 1 episodio (2009)
Good Vibes (2011)
I Griffin - serie TV (1999-in corso) - Meg Griffin
Robot Chicken - serie TV (2005-in corso)
Hell and Back, regia di Tom Gianas e Ross Shuman (2015)
Wonder Park, regia di Dylan Brown (2019)


=== Produttrice ===
90 minuti a New York (The Angriest Man in Brooklyn), regia di Phil Alden Robinson (2014)
Bad Moms 2 - Mamme molto più cattive (A Bad Moms Christmas), regia di Jon Lucas e Scott Moore (2017)


== Premi e nomination ==
Golden Globe
2011 - Nomination alla miglior attrice non protagonista per Il cigno nero
Screen Actors Guild Awards
2011 - Nomination alla miglior attrice non protagonista cinematografica per Il cigno nero
2011 - Nomination al miglior cast cinematografico per Il cigno nero
Festival di Venezia
2010 - Premio Marcello Mastroianni per Il cigno nero
Teen Choice Awards
2011
Nomination alla miglior star cinematografica per Amici di letto
2012
Nomination alla miglior attrice in un film commedia per Amici di letto
MTV Movie Awards
2011 - Nomination al miglior bacio per Il cigno nero
2013 - Nomination al miglior bacio per Ted
2013 - Nomination alla miglior performance femminile per Ted
2014 - Miglior cattivo per Il grande e potente Oz
Critics' Choice Movie Award
2010 - Nomination alla miglior attrice non protagonista per Il cigno nero
2013 - Nomination alla miglior attrice in un film commedia per Ted
Annie Award
2007 - Nomination al miglior doppiaggio in una produzione televisiva d'animazione per I Griffin


== Doppiatrici italiane ==
Nelle versioni in italiano dei suoi film, Mila Kunis è stata doppiata da: 

Domitilla D'Amico in Codice: Genesi, Il cigno nero, Ted, 90 minuti a New York, Bad Moms 2 - Mamme molto più cattive, Il tuo ex non muore mai
Federica De Bortoli in Il grande e potente Oz, Due uomini e mezzo
Micaela Incitti in That '70s Show
Letizia Scifoni in Amici di letto
Ilaria Latini in Non mi scaricare
Laura Romano in Max Payne
Valentina Favazza in After Sex - Dopo il sesso
Alessandra Cassioli in Notte folle a Manhattan
Rachele Paolelli in American Psycho 2
Gemma Donati in Tesoro, ci siamo ristretti anche noi
Alessia Amendola in Jupiter - Il destino dell'universo
Chiara Gioncardi in Third Person
Emanuela D'Amico in Annie - La felicità è contagiosa
Valentina Mari in Blood Ties - La legge del sangue
Gea Riva in Bad Moms - Mamme molto cattive
Perla Liberatori in ExtractDa doppiatrice è sostituita da:

Maura Cenciarelli in I Griffin, Blue Harvest, La storia segreta di Stewie Griffin, Something, Something, Something, Dark Side, It's a Trap!, The Cleveland Show
Alessia Patregnani in Hell and Back
Domitilla D'Amico in Wonder Park


== Note ==


== Altri progetti ==

 Wikiquote contiene citazioni di o su Mila Kunis
 Wikimedia Commons contiene immagini o altri file su Mila Kunis


== Collegamenti esterni ==

(EN) Mila Kunis, su Models.com, Models.com, Inc. 
(EN) Mila Kunis, su Discogs, Zink Media. 
(EN) Mila Kunis, su WhoSampled. 
 Mila Kunis, su CineDataBase, Rivista del cinematografo. 
 Mila Kunis, su MYmovies.it, Mo-Net Srl. 
 Mila Kunis, su Movieplayer.it. 
 Mila Kunis, su FilmTv.it, Arnoldo Mondadori Editore. 
(EN) Mila Kunis, su Internet Movie Database, IMDb.com. 
(EN) Mila Kunis, su AllMovie, All Media Network. 
(EN) Mila Kunis, su Rotten Tomatoes, Flixster Inc. 
(EN) Mila Kunis, su Metacritic, CBS Interactive Inc. 
(EN) Mila Kunis, su TV.com, CBS Interactive Inc. 
(EN) Mila Kunis, su AFI Catalog of Feature Films, American Film Institute. 
(EN) Mila Kunis, su BFI Film & TV Database, British Film Institute. 
(DE, EN) Mila Kunis, su filmportal.de. 
(EN) Mila Kunis, su Behind The Voice Actors, Inyxception Enterprises.