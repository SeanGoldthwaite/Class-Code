Jennifer Joanna Aniston (Los Angeles, 11 febbraio 1969) è un'attrice, regista e produttrice cinematografica statunitense.
La Aniston ha ottenuto il riconoscimento in tutto il mondo per aver interpretato Rachel Green nella popolare sitcom televisiva Friends (1994-2004), ruolo che le ha valso un Premio Emmy, un Golden Globe e uno Screen Actors Guild Award. Il personaggio era molto popolare durante la messa in onda della serie, tanto da essere stata riconosciuta come uno dei 100 più grandi personaggi femminili in televisione negli Stati Uniti.
I suoi successi al botteghino includono Una settimana da Dio (2003), Ti odio, ti lascio, ti... (2006), Io & Marley (2008), Mia moglie per finta (2011), Come ammazzare il capo e vivere felici (2011) e Come ti spaccio la famiglia (2013), ognuno dei quali ha incassato oltre 200 milioni di entrate in tutto il mondo. Le sue interpretazioni più acclamate sono in The Good Girl (2002) e Cake (2014), per il quale ha ricevuto una candidatura per il Golden Globe per la migliore attrice in un film drammatico e agli Screen Actors Guild Awards. È cofondatrice, nel 2008, della società di produzione Echo Films.
Nel 2004, e nuovamente nel 2016, la Aniston è stata dichiarata la donna più bella del mondo dal periodico People; nel 2011 è stata dichiarata la donna più sexy di tutti i tempi dal magazine Men's Health. Nel 2012 ha ricevuto una stella sulla Hollywood Walk of Fame. È una delle attrici più pagate di Hollywood e nel 2007 è stata classificata come 11ª donna più ricca nel settore dello spettacolo, con una fortuna stimata di $110 milioni.


== Biografia ==
Nata in una famiglia di origine greca, Jennifer è figlia d'arte: il padre John Aniston (nato come Giannis Anastasakis) è un attore che, a suo tempo, si trasferì negli Stati Uniti (è il Victor Kiriakis della soap opera televisiva Il tempo della nostra vita); la madre Nancy Dow è un'attrice, scrittrice ed ex modella di origine italiana, irlandese e scozzese, figlia di Louise Grieco e Gordon McLean Dow; e il suo padrino è stato Telly Savalas, il noto tenente Kojak. Ha trascorso un anno della sua infanzia in Grecia, rientrando a New York quando il padre ottenne una parte nella soap opera Amore di vita nel 1975. I bisnonni materni erano originari di Melito di Porto Salvo.

 Figlia unica, all'età di 11 anni, i suoi genitori divorziarono e lei entrò alla Rudolf Steiner School di New York per frequentare la classe di teatro e arti figurative, mentre il Metropolitan Museum of Art di New York espose un suo quadro. All'età di 15 anni si iscrisse alla High School for the Performing Arts, sempre a New York, diplomandosi nel 1987. Tra i suoi compagni di classe figurava Chaz Bono, il figlio di Cher. Dopo il diploma ottenne ruoli in produzioni off-Broadway come For Dear Life al Public Theater di New York, o Dancing on Checkers Grave, che non riscossero molto successo.
Nel 1993 ottenne una parte in Leprechaun. Poco dopo si presentò ai provini di una serie televisiva chiamata Friends Like Us, che cambiò nome prima dell'episodio pilota in Friends. Le proposero il ruolo di Monica; dopo l'incontro con i produttori, però, le fu affidato il ruolo di Rachel Green più adatto a lei. Per interpretare questo personaggio fu obbligata a perdere peso. Nel 1995 prese parte, insieme al collega Matthew Perry, a una serie di sketch promozionali per il sistema Microsoft Windows 95. Compare insieme a Quentin Tarantino nel videogioco Steven Spielberg's Director's Chair del 1998, una simulazione di produzione cinematografica di un film ideata e prodotta dal regista USA Steven Spielberg.

Nel 2006 Jennifer Aniston debuttò nella regia, dirigendo insieme ad Andrea Buchanan il cortometraggio Room 10, ambientato in un pronto soccorso, interpretato da Kris Kristofferson e Robin Wright, e prodotto dalla rivista Glamour, che dal 2005 realizza la serie di corti d'autore Reel Moments tratti da storie reali "sceneggiate" dalle lettrici protagoniste. All'inizio del 2007, la rivista Forbes l'ha inserita nella top ten delle donne più ricche dello spettacolo, al decimo posto con un patrimonio di 110 milioni di dollari. Il 23 ottobre 2006 ha partecipato all'evento benefico The 24 Hour Plays 2006, svoltosi all'American Airlines Theatre di New York, un "laboratorio" durante il quale 6 commedie della durata di 10 minuti sono state scritte, provate e rappresentate in 24 ore. Jennifer è stata la protagonista di Three Girls and Bob, scritta da Adam Bock.
Compare nel 2012 in Burning Love, webserie comica di Yahoo! con Ken Marino e prodotta da Ben Stiller. Nel 2011 è coprotagonista nel film Come ammazzare il capo... e vivere felici. Nel 2013 è protagonista della commedia Come ti spaccio la famiglia, insieme a Jason Sudeikis ed Emma Roberts. Nel 2014 è protagonista del film drammatico Cake, diretto da Daniel Barnz e dopo compare di nuovo come coprotagonista nel film Come ammazzare il capo 2. Nel 2016 è protagonista del film La festa prima delle feste al fianco di Jason Bateman.


== Vita privata ==
La Aniston pratica lo Hatha Yoga e il Budokan Karate.  Nel 2014, ha parlato della sua pratica della meditazione trascendentale. L'anno seguente, ha rivelato di essere affetta da dislessia, cosa che ha avuto un impatto sulla sua istruzione e sulla sua autostima. Tale diagnosi, ricevuta da ventenne, ha cambiato il modo dell'attrice di guardare alla propria vita. Ha dichiarato: "Pensavo di non essere intelligente. Non riuscivo ad apprendere nulla. E poi ho fatto questa grande scoperta, ed è stato come se tutti i miei traumi infantili fossero stati spiegati e risolti".Aniston è una Democratica, ha donato fondi alla campagna elettorale di Barack Obama ed ha partecipato ad un pranzo di raccolta fondi per la Campagna Presidenziale di Hillary Clinton nel 2016.È la madrina di Coco Riley Arquette, la figlia di Courteney Cox e David Arquette


=== Relazioni ===
Ha avuto una storia con l'attore Tate Donovan. La coppia ha iniziato ad uscire insieme nel 1995, ed ha concluso la propria relazione due anni e mezzo dopo, nel 1998. Jennifer conosce Brad Pitt nel 1998; la loro relazione è stata molto pubblicizzata dai media. Dopo quasi tre anni di relazione, il 29 luglio 2000 sposa l'attore in una sontuosa cerimonia a Malibù. Per qualche anno, la loro unione è stata considerata uno dei rari successi nell'ambiente hollywoodiano. Il 7 gennaio 2005 i due annunciano la separazione, per poi divorziare il 2 ottobre dello stesso anno. Nel 2011 si fidanza con Justin Theroux, con cui si è sposata il 5 agosto 2015 nella propria residenza privata a Beverly Hills. Il 16 febbraio 2018 la Aniston annuncia la separazione dal marito dopo 2 anni e mezzo di matrimonio.


== Filmografia ==


=== Attrice ===


==== Cinema ====
Il mio amico Mac (Mac and Me), regia di Stewart Raffill (1988) - non accreditata
Leprechaun, regia di Mark Jones (1993)
Il sogno di Frankie (Dream for an Insomniac), regia di Tiffanie DeBartolo (1996)
Il senso dell'amore (She's the One), regia di Edward Burns (1996)
Romantici equivoci (Picture Perfect), regia di Glenn Gordon Caron (1997)
Solo se il destino (Til There Was You), regia di Scott Winant (1997)
The Thin Pink Line, regia di Joe Dietl e Michael Irpino (1998)
L'oggetto del mio desiderio (The Object of My Affection), regia di Nicholas Hytner (1998)
Waiting for Woody - Aspettando Woody, regia di Grant Heslov (1998) - cortometraggio
Impiegati... male! (Office Space), regia di Mike Judge (1999)
Rock Star, regia di Stephen Herek (2001)
The Good Girl, regia di Miguel Arteta (2002)
Una settimana da Dio (Bruce Almighty), regia di Tom Shadyac (2003)
Abby Singer, regia di Ryan R. Williams (2003) - cameo
Growing Up Grizzly 2 - documentario (2004)
...e alla fine arriva Polly (Along Came Polly), regia di John Hamburg (2004)
Derailed - Attrazione letale (Derailed), regia di Mikael Håfström (2005)
Vizi di famiglia (Rumor Has It...), regia di Rob Reiner (2005)
Friends with Money, regia di Nicole Holofcener (2006)
Ti odio, ti lascio, ti... (The Break-Up), regia di Peyton Reed (2006)
Io & Marley (Marley & Me), regia di David Frankel (2008)
Management - Un amore in fuga, regia di Stephen Belber (2008)
La verità è che non gli piaci abbastanza (He's Just Not That Into You), regia di Ken Kwapis (2009)
Journey to Sundance regia di Julian Starks - documentario (2009)
Qualcosa di speciale (Love Happens), regia di Brandon Camp (2009)
Il cacciatore di ex (The Bounty Hunter), regia di Andy Tennant (2010)
Due cuori e una provetta (The Switch), regia di Josh Gordon e Will Speck (2010)
Mia moglie per finta (Just Go with It) regia di Dennis Dugan (2011)
Come ammazzare il capo... e vivere felici (Horrible Bosses), regia di Seth Gordon (2011)
Nudi e felici (Wanderlust), regia di David Wain (2012)
Come ti spaccio la famiglia (We're the Millers), regia di Rawson Marshall Thurber (2013)
Scambio a sorpresa - Life of Crime (Life of Crime), regia di Daniel Schechter (2013)
Cake, regia di Daniel Barnz (2014)
Come ammazzare il capo 2 (Horrible Bosses 2), regia di Sean Anders (2014)
Tutto può accadere a Broadway (She's Funny That Way), regia di Peter Bogdanovich (2014)
Mother's Day, regia di Garry Marshall (2016)
La festa prima delle feste (Office Christmas Party), regia di Josh Gordon e Will Speck (2016)
Il destino di un soldato (The Yellow Birds), regia di Alexandre Moors (2017)
Voglio una vita a forma di me (Dumplin'), regia di Anne Fletcher (2018)
Murder Mystery, regia di Kyle Newacheck (2019)


==== Televisione ====
Camp Cucamonga, regia di Roger Duchowny - film TV (1990)
Ferris Bueller - serie TV (1990)
Molloy - serie TV, 13 episodi (1990)
In viaggio nel tempo (Quantum Leap) - serie TV, episodio 5x04 (1992)
Ma che ti passa per la testa? (Herman's Head) - serie TV, episodi 1x25-3x08 (1992-1993)
La legge di Burke (Burke) - serie TV, episodio 1x04 (1994)
Muddling Through - serie TV, 10 episodi (1994)
Partners - serie TV, episodio 1x17 (1996)
Friends - serie TV, 236 episodi (1994-2004) - Rachel Green
Dirt - serie TV, episodio 1x13 (2007)
30 Rock - serie TV, episodio 3x03 (2008)
Cougar Town - serie TV, episodio 2x01 (2010)
The Morning Show - serie TV (2019)


=== Doppiatrice ===
Galatea in Hercules - serie TV, episodio 1x27
Signora Stevens in South Park - serie animata, episodio 3x01
Ann Hughes in Il gigante di ferro
Jessie Benton in Freedom: A History of Us - documentario
Pepperoni Sue/Stephanie in King of the Hill - serie animata, episodio 7x13
Sarah Gardner in Cicogne in missione


=== Regista ===
Room 10 - cortometraggio (2006)


=== Produttrice ===
Management - Un amore in fuga (Management), regia di Stephen Belber (2009)
Becoming Icizzle, regia di Ian Cranston - documentario (2009)
Due cuori e una provetta (The Switch), regia di Josh Gordon e Will Speck (2010)
Cake, regia di Daniel Barnz (2014)
Il destino di un soldato (The Yellow Birds), regia di Alexandre Moors (2017)
Voglio una vita a forma di me (Dumplin'), regia di Anne Fletcher (2018)


== Doppiatrici italiane ==
Nelle versioni in italiano dei suoi film, Jennifer Aniston è stata doppiata da:

Eleonora De Angelis in Friends, Il sogno di Frankie, ...e alla fine arriva Polly, Friends with Money, Romantici equivoci, The Good Girl, Ti odio, ti lascio, ti..., Una settimana da Dio, Vizi di famiglia, Dirt, Io & Marley, La verità è che non gli piaci abbastanza, Management - Un amore in fuga, Qualcosa di speciale, Il cacciatore di ex, Due cuori e una provetta, Mia moglie per finta, Come ammazzare il capo... e vivere felici, Come ti spaccio la famiglia, Life of Crime - Scambio a sorpresa, Cake, Come ammazzare il capo 2, Tutto può accadere a Broadway, Mother's Day, La festa prima delle feste, Voglio una vita a forma di me, Murder Mystery, The Morning Show , Il destino di un soldato
Francesca Guadagno in Solo se il destino, L'oggetto del mio desiderio, Impiegati... male!
Stella Musy in Derailed - Attrazione letale, 30 Rock, Cougar Town
Antonella Baldini in Leprechaun
Georgia Lepore in In viaggio nel tempo
Liliana Sorrentino ne Il senso dell'amore
Francesca Fiorentini in Rock Star
Monica Ward in Nudi e feliciCome doppiatrice è stata sostituita da:

Tenerezza Fattore in South Park
Francesca Fiorentini ne Il gigante di ferro
Francesca Guadagno in King of the Hill
Giò Giò Rapattoni in Cicogne in missione


== Premi e nomination ==

Golden Globe

2002 - Candidatura miglior attrice non protagonista in una serie per Friends
2003 - Miglior attrice in una serie commedia o musicale per Friends
2015 - Candidatura migliore attrice in un film drammatico per Cake
2020 - Candidatura migliore attrice in una serie drammatica per The Morning ShowPremio Emmy

2000 - Candidatura miglior attrice non protagonista in una serie commedia per Friends
2001 - Candidatura miglior attrice non protagonista in una serie commedia per Friends
2002 - Miglior attrice protagonista in una serie commedia per Friends
2003 - Candidatura miglior attrice protagonista in una serie commedia per Friends
2004 - Candidatura miglior attrice protagonista in una serie commedia per Friends
2009 - Candidatura miglior attrice ospite in una serie comica o commedia per 30 Rock
2020 - Candidatura miglior attrice protagonista in una serie drammatica per The Morning ShowScreen Actors Guild Awards

1996 - Miglior cast in una serie commedia per Friends
1999 - Candidatura miglior cast in una serie commedia per Friends
2000 - Candidatura miglior cast in una serie commedia per Friends
2001 - Candidatura miglior cast in una serie commedia per Friends
2002 - Candidatura miglior cast in una serie commedia per Friends
2002 - Candidatura migliore attrice in una serie commedia per Friends
2003 - Candidatura miglior cast in una serie commedia per Friends
2003 - Candidatura migliore attrice in una serie commedia per Friends
2015 - Candidatura migliore attrice cinematografica per Cake
2020 - Migliore attrice in una serie drammatica per The Morning ShowCritics' Choice Movie Awards

2015 - Candidatura miglior attrice per CakeIndependent Spirit Awards

2003 - Candidatura migliore attrice protagonista per The Good GirlHollywood Film Awards

2002 - Attrice dell'annoMTV Movie Awards

2004 - Candidatura miglior bacio per Una settimana da Dio
2004 - Candidatura miglior sequenza di ballo per ...e alla fine arriva Polly
2011 - Candidatura miglior performance femminile per Mia moglie per finta
2012 - Best On-Screen Dirtbag per Come ammazzare il capo... e vivere felici
2014 - Candidatura miglior performance femminile per Come ti spaccio la famiglia
2014 - Miglior bacio per Come ti spaccio la famiglia
2014 - Candidatura miglior performance senza maglietta per Come ti spaccio la famigliaSatellite Award

2000 - Candidatura miglior attrice in una serie commedia o musicale per Friends
2003 - Candidatura miglior attrice in una serie commedia o musicale per Friends
2003 - Candidatura miglior attrice in un film commedia o musicale per The Good GirlRazzie Awards

2011 - Candidatura Peggior coppia (condiviso con Adam Sandler e, a scelta, tra lei o Brooklyn Decker) per Mia moglie per fintaTeen Choice Award

2011 - Miglior chimica (condiviso con Adam Sandler) per Mia moglie per finta
2011 - Candidatura Miglior attrice in una commedia romantica per Mia moglie per fintaNational Movie Awards

2011 - Candidatura Performance dell'anno per Mia moglie per finta


== Note ==


== Voci correlate ==
Celebrità della Hollywood Walk of Fame


== Altri progetti ==

 Wikimedia Commons contiene immagini o altri file su Jennifer Aniston


== Collegamenti esterni ==

(EN) Jennifer Aniston, su Enciclopedia Britannica, Encyclopædia Britannica, Inc. 
(EN) Jennifer Aniston, su Models.com, Models.com, Inc. 
(EN) Jennifer Aniston, su MusicBrainz, MetaBrainz Foundation. 
(EN) Jennifer Aniston, su Internet Movie Database, IMDb.com. 
(EN) Jennifer Aniston, su AllMovie, All Media Network. 
(EN) Jennifer Aniston, su Rotten Tomatoes, Flixster Inc. 
(EN) Jennifer Aniston, su TV.com, CBS Interactive Inc. 
(EN) Jennifer Aniston, su BFI Film & TV Database, British Film Institute. 
(EN) Jennifer Aniston, su Internet Broadway Database, The Broadway League. 
(DE, EN) Jennifer Aniston, su filmportal.de.