Il gumbo è una pietanza originaria dell'area degli Stati Uniti affacciata sul Golfo del Messico e in particolare della zona della Louisiana.
Il piatto, consistente in uno stufato o una zuppa molto saporita, è più diffuso durante la stagione invernale, richiede infatti lunghi tempi di cottura.
Il gumbo è solitamente composto da due ingredienti principali, il riso e il condimento. Il riso viene preparato al momento e viene mescolato con il condimento quando il piatto viene servito. Vari possono essere gli ingredienti del condimento, frutti di mare (tipicamente granchi e gamberi del Golfo del Messico), pollame (pollo, anatra o anche fagiani) o altre carni come salsicce fresche e altri insaccati tipici della cucina cajun. Gli ingredienti vengono stufati insieme con un denso roux.
L'ingrediente essenziale del gumbo è l'ocra, il termine gumbo deriva infatti dalla parola bantu usata per definire l'ocra.


== Note ==


== Bibliografia ==
(EN) Sara Roahen, Gumbo Tales: Finding My Place at the New Orleans Table, W. W. Norton & Company, 2009, ISBN 0-393-33537-2.


== Altri progetti ==

 Wikimedia Commons contiene immagini o altri file sul gumbo


== Collegamenti esterni ==

(EN) Gumbo, su Enciclopedia Britannica, Encyclopædia Britannica, Inc.