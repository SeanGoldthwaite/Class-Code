In cucina la quiche /kiʃ/, equivalente dello sformato italiano, è un tipo di torta salata della cucina francese. Si prepara principalmente con uova e crème fraîche avvolti da un impasto a base di farina che si cucina al forno. La possibilità di includere altri alimenti permette di avere innumerevoli varianti a base di carne e vegetali (sedano, peperoncino, cipolle, porri, scalogni ecc.).


== Etimologia ==
La parola quiche deriva dal tedesco Kuchen /'ku:xən/, che vuol dire in italiano "torta".


== Varianti ==
La quiche lorraine /kiʃ lɔ'ʁɛn/ (originaria della regione francese della Lorena) è la varietà più conosciuta di quiche. Ha come base la pasta brisé e contiene un ripieno di uova, crème fraîche e pancetta. Se si aggiunge il formaggio (generalmente quello svizzero, perché fonde meglio), non presente nella ricetta originale, si parla di quiche vosgienne /kiʃ vo'ʒjɛn/. Quando si aggiunge la cipolla si chiama quiche alsacienne /kiʃ alza'sjɛn/.


== Altri progetti ==

 Wikimedia Commons contiene immagini o altri file su quiche


== Collegamenti esterni ==
 Ricetta Quiche Lorraine - Le Ricette di GialloZafferano.it, su giallozafferano.it.