I baked beans sono un piatto britannico e irlandese, formato da fagioli stufati, cotti solitamente in una salsa al pomodoro (il termine inglese baked, letteralmente al forno, è quindi improprio).I fagioli stufati sono considerati alla base della cosiddetta full breakfast britannica. I fagioli in scatola sono un piatto pronto ed essendo precotti possono essere mangiati caldi o freddi.
Esistono anche delle varianti di fagioli stufati che sono diffuse nel Nord America. A Boston sono tipici i Boston baked beans, che vengono serviti con della melassa e del maiale salato, mentre in tutti gli USA sono diffusi i fagioli in salsa di pomodoro e zucchero di canna, zucchero o sciroppo di mais; sempre negli Stati Uniti i baked beans vengono utilizzati anche come ripieno per un sandwich, il baked bean sandwich.


== Note ==


== Voci correlate ==
Full breakfast


== Altri progetti ==

 Wikimedia Commons contiene immagini o altri file su baked beans