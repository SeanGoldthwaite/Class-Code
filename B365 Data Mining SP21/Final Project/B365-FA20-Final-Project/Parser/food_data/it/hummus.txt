L'hummus (in arabo: حمص بالطحينة‎ hummus bi tahina) è una salsa a base di pasta di ceci e pasta di semi di sesamo (tahina) aromatizzata con olio di oliva, aglio, succo di limone e paprica, semi di cumino (in arabo كمون, kamun) in polvere e prezzemolo finemente tritato.


== Diffusione ==
Nasce in Libano e si diffonde nei paesi vicini (Siria, Giordania). È ormai un classico anche nella cucina mediorientale in genere e la sua origine si perde nell'antichità.


== Consumo ==
Viene solitamente consumato insieme a focacce di pane azzimo o pane Injera oppure spalmato all'interno della pita o della lafa prima di farcirle di falafel o di shawarma. Nella cucina mediterranea può essere utilizzato come salsa per verdure crude (carote, sedano, finocchio) in piacevole alternativa al classico pinzimonio.


== Voci correlate ==
Tahina


== Altri progetti ==

 Il Libro di cucina di Wikibooks contiene ricette relative a questo argomento
 Wikimedia Commons contiene immagini o altri file su hummus


== Collegamenti esterni ==

(EN) Hummus, su Enciclopedia Britannica, Encyclopædia Britannica, Inc.