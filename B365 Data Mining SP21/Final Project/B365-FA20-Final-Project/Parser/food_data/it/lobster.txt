The Lobster è un film del 2015 scritto e diretto da Yorgos Lanthimos, al debutto in un film in lingua inglese.La pellicola, con protagonisti Colin Farrell e Rachel Weisz, è ambientata in un futuro distopico.


== Trama ==
In un prossimo futuro distopico, le persone single, secondo le regole della città, vengono portate in un hotel in cui sono costrette a trovare, entro quarantacinque giorni, un compagno o una compagna con cui fare coppia. Se falliscono vengono trasformate in un animale a loro scelta.
Il protagonista, David, viene a sapere che sua moglie lo ha lasciato per un altro e viene quindi trasferito all'albergo per provare a trovarsi una nuova compagna o fallire ed essere trasformato. David porta con sé suo fratello Bob, che è stato trasformato in un border collie.
Giunto all'hotel, David compila la propria iscrizione e sceglie di essere trasformato in un'aragosta in caso fallisca perché sono animali che vivono a lungo e perché David ama il mare. Nell'albergo è vietato masturbarsi, il che è aggravato da una cameriera inviata per stimolare sessualmente David, e agli ospiti viene costantemente mostrata propaganda che esalta i vantaggi dell'essere in coppia. David fa conoscenza con un uomo che parla con la zeppola e un giovane uomo zoppicante, il quale spiega di essere stato ferito mentre cercava di abbracciare la madre (la quale era stata trasformata in un lupo) da altri lupi presenti nella gabbia dello zoo. Lo staff dell'albergo scopre che l'uomo con la zeppola si è masturbato, quindi lo puniscono bruciandogli la mano con un tostapane.
Per trovarsi un compagno è necessario avere una cosa in comune: l'uomo zoppicante tenta di accoppiarsi con una donna anch'essa zoppa ma che gli rivela che sarebbe guarita, poi riesce a ricevere con l'inganno l'affetto di una ragazza con epistassi continue, facendosi segretamente male per sanguinare dal naso come lei. Vengono selezionati per trascorrere un mese di prova in coppia. Agli ospiti dell'albergo è possibile allungare la permanenza andando a caccia di "solitari", reietti della società che vivono nei boschi; la cattura di un solitario conferisce all'ospite un giorno in più. Durante una di queste battute di caccia, David conosce una donna che ama i biscotti al burro, la quale gli offre favori sessuali che lui rifiuta. La donna dei biscotti gli dice che si butterà dalla finestra se non riuscirà a trovare un compagno.
Seguendo l'esempio dell'uomo zoppicante, David si mette a fare la corte a una donna definita "senza cuore". Quando la donna dei biscotti si butta da una finestra senza riuscire ad uccidersi, David si avvicina alla donna senza cuore e finge di godersi la sofferenza della donna dei biscotti facendo dei commenti crudeli per attirare la sua attenzione. David in seguito raggiunge la donna senza cuore mentre è nella jacuzzi e qui lei fa finta di morire soffocata per vedere la sua reazione: David finge che non gli importi e così la donna senza cuore decide che è il suo compagno ideale. I due vengono selezionati e hanno un rapporto sessuale, ma il mattino seguente la donna senza cuore uccide Bob. Quando David piange per la sua morte, la donna senza cuore scopre la verità e fa per chiamare lo staff dell'albergo, ma David l'assale e, con l'aiuto di una cameriera, la porta nella sala della trasformazione dove la trasforma in un animale indefinito.
La cameriera si rivela alleata con i solitari, quindi permette a David di scappare nella foresta e viene accolto nella tribù dei solitari. Al contrario di quanto avviene nella società dominante, tra i solitari è proibito innamorarsi, ma David finisce per innamorarsi di una donna con problemi di vista come lui, che lo ha salvato dall'uomo con la zeppola durante una battuta di caccia. I solitari conducono missioni segrete in città dove fingono di essere accoppiati per passare inosservati e si mettono a sabotare i lavori all'hotel dell'accoppiamento: David va incontro alla famiglia dell'uomo zoppicante e rivela a sua moglie che egli fingeva di avere l'epistassi, mentre i suoi compagni invadono la camera da letto dei proprietari dell'albergo costringendo il proprietario a sparare a sua moglie se vuole salvarsi. La pistola si rivela scarica e così i solitari lasciano che il proprietario se la veda con la moglie.
La leader dei solitari scopre il diario della compagna di David dove apprende che si sono innamorati, quindi la porta in città con il pretesto di curarla dai problemi di vista, conducendola invece in uno studio medico dove viene accecata. Dopo questo fatto, David si vendica sulla leader sotterrandola parzialmente e abbandonandola in modo che dei cani le divorino la faccia. Nel finale, dopo aver condotto la sua compagna cieca in un ristorante della città, David si reca al bagno con l'intento di accecarsi a sua volta per vivere nelle stesse condizioni della sua donna. David però è indeciso e il film si conclude con la compagna che lo attende al tavolo.


== Produzione ==
Il budget del film è stato di 4 milioni di euro, e le riprese del film, che si sono svolte tra Dublino e la Contea di Kerry, sono iniziate il 24 marzo 2014 per poi terminare il 9 maggio.


== Promozione ==
Il primo trailer del film è stato diffuso il 3 settembre 2015.


== Distribuzione ==
Il film è stato presentato in concorso al Festival di Cannes 2015 il 15 maggio, dove ha vinto il Premio della giuria.
La pellicola è stata distribuita nelle sale cinematografiche britanniche a partire dal 16 ottobre 2015, mentre in Italia dal 15 dello stesso mese.


== Riconoscimenti ==
2017 - Premio OscarCandidatura per la migliore sceneggiatura originale a Yorgos Lanthimos e Efthymis Filippou
2017 - Golden GlobeCandidatura per il miglior attore in un film commedia o musicale a Colin Farrell
2015 - Festival di Cannes
Premio della giuria a Yorgos Lanthimos
Menzione speciale Queer Palm
Premio speciale Dog Palm
Candidatura alla Palma d'oro
2015 - European Film AwardsMigliore sceneggiatura a Efthymis Filippou e Yorgos Lanthimos
Migliori costumi a Sarah Blenkinsop
Candidatura per il Miglior film
Candidatura per il Miglior regista a Yorgos Lanthimos
Candidatura per il Miglior attore a Colin Farrell
2015 - British Independent Film Awards
Miglior attrice non protagonista a Olivia Colman
Candidatura a Miglior film
Candidatura a Miglior regista a Yorgos Lanthimos
Candidatura a Miglior sceneggiatura a Yorgos Lanthimos ed Efthymis Filippou
Candidatura a Miglior attore a Colin Farrell
Candidatura a Miglior attore non protagonista a Ben Whishaw
Candidatura a Miglior produzione a Ceci Dempsey, Ed Guiney, Yorgos Lanthimos e Lee Magiday
2015 - International Film Festival Rotterdam
Premio Best CineMart
2015 - Online Film Critics SocietyMigliori dieci film stranieri
2016 - European Film AwardsCandidatura per il Premio del pubblico
2017 - Critics' Choice AwardsCandidatura per la migliore sceneggiatura originale a Yorgos Lanthimos ed Efthymis Filippou
2017 - Satellite AwardCandidatura per la migliore sceneggiatura originale a Yorgos Lanthimos ed Efthymis Filippou
2016 - Los Angeles Film Critics AssociationMiglior sceneggiatura
2016 - Entertainment WeeklyQuarto miglior film dell'anno
2017 - American Cinema EditorsCandidatura per il miglior montaggio in un film commedia a Yorgos Mavropsaridis
2017 - Golden Tomato AwardsQuarto miglior film di fantascienza del 2016


== Note ==


== Altri progetti ==

 Wikimedia Commons contiene immagini o altri file su The Lobster


== Collegamenti esterni ==

 Sito ufficiale, su thelobster-movie.com. 
(EN) The Lobster, su The Encyclopedia of Science Fiction. 
 The Lobster, su MYmovies.it, Mo-Net Srl. 
 The Lobster, su Movieplayer.it. 
 The Lobster, su Il mondo dei doppiatori, AntonioGenna.net. 
(EN) The Lobster, su Internet Movie Database, IMDb.com. 
(EN) The Lobster, su AllMovie, All Media Network. 
(EN) The Lobster, su Rotten Tomatoes, Flixster Inc. 
(EN, ES) The Lobster, su FilmAffinity. 
(EN) The Lobster, su Metacritic, CBS Interactive Inc. 
(EN) The Lobster, su Box Office Mojo. 
(EN) The Lobster, su TV.com, CBS Interactive Inc. 
(EN) The Lobster, su BFI Film & TV Database, British Film Institute.