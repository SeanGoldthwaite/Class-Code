Halibut (Kveite in norvegese) è il nome in lingua inglese di numerosi pesci piatti appartenenti a diverse famiglie come Paralichthyidae, Pleuronectidae e Psettodidae.
Il più conosciuto tra questi è indubbiamente l'halibut atlantico (Hippoglossus hippoglossus), alcune altre specie conosciute con questo nome sono l'halibut pacifico (Hippoglossus stenolepis), l'halibut della California (Paralichthys californicus), l'halibut della Groenlandia (Reinhardtius hippoglossoides) e l'halibut nano (Hippoglossoides platessoides).
A livello legale, il nome commerciale di "halibut" è riservato a due sole specie, Hippoglossus hippoglossus e Reinhardtius hippoglossoides, entrambi pleuronectidi.


== Caratteristiche ==
Si tratta di pleuronettiformi in genere di grandi dimensioni e di abitudini predatorie, piuttosto difformi tra specie e specie.


== Pesca e consumo ==
Molto diffusa la pesca in Groenlandia, dove per pescare si praticano fori nel ghiaccio e si cala una lenza con centinaia di ami (palamito). Questo tipo di pesca necessita di molti uomini perché la quantità di prede che abboccano sono così numerose che diventa molto pesante. È commercializzato in particolare negli Stati Uniti.
Per pescarlo si usano reti a strascico, oppure lenze a traina, usando pesci morti come esca. Tuttavia, ci sono diversi altri metodi che possono essere altrettanto efficaci. 
Altre informazioni sull'halibut si possono trovare sulla scheda tecnica ISMEA per produzione, importazioni ed esportazioni).


== Curiosità ==
Il record ufficiale di peso per un halibut era di 190 kg; il pesce era stato pescato da Thomas Bøge Nielsen a Vannøya di Troms nell'estate del 2004. Il tedesco Stefan Lüheringtuttavia, nell'aprile del 2008, a Karlsøy, nel nord della Norvegia, dopo una battaglia durissima insieme a un amico norvegese è riuscito nell'impresa di tirare a riva un esemplare mostruoso di 194 kg per 242 cm di lunghezza. Il record è stato però nettamente superato nel luglio 2013 dal tedesco Marco Liebenow, che è riuscito a catturare un esemplare molto più grande: l'halibut, pescato in Norvegia, a Laksefjord presso Kjøllefjord, nel  mare di Barents, pesava 233,5 kg ed era lungo ben 263 cm. Le foto di Liebenow sono state diffuse rapidamente in rete ; attualmente risulta essere il più grande esemplare mai pescato al mondo.


== Specie ==
Nota. In neretto i nomi regolamentati in commercio; gli altri sono nomi non commerciali.

Atheresthes evermanni, Halibut lingua di freccia, Halibut giapponese
Atheresthes stomias, Passera del Pacifico o Halibut del Pacifico (nome maggiormente usato a fini non commerciali)
Eopsetta grigorjewi, Halibut
Hippoglossoides platessoides, Passera atlantica o Halibut nano
Hippoglossus hippoglossus, Halibut o Halibut atlantico
Hippoglossus stenolepis, Halibut
Paralichthys californicus, Halibut californiano
Paralichthys dentatus, Falso halibut, Halibut del Canada
Paralichthys olivaceus, Halibut bastardo, Falso halibut
Parastromateus niger, Pampo nero o Halibut nero
Psettodes erumei, Rombolino o Halibut australiano, Halibut del Queensland, Falso halibut
Pseudorhombus cinnamoneus, Falso halibut, Halibut cannella
Reinhardtius hippoglossoides, Halibut o Halibut nero, Halibut blu, Halibut di Groenlandia
Verasper variegatus, Halibut macchiato


== Note ==


== Altri progetti ==

 Wikiquote contiene citazioni sull'halibut
 Wikimedia Commons contiene immagini o altri file sull'halibut
 Wikispecies contiene informazioni sull'halibut


== Collegamenti esterni ==

(EN) Halibut, su Enciclopedia Britannica, Encyclopædia Britannica, Inc.