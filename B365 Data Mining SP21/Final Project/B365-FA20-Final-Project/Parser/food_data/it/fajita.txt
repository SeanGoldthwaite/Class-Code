Le fajita sono un piatto tipico della cucina tex-mex, sono piccoli bocconcini di carne (petto di pollo o carne di manzo, oppure entrambe) con peperone, cipolla, spezie, peperoncino piccante, paprica, e origano.
La carne di manzo è fatta marinare per permettere una cottura più rapida e maggiore morbidezza della stessa, mentre il petto di pollo può essere utilizzato fresco. I peperoni e le cipolle sono fatti a strisce piuttosto spesse e messi a soffriggere in un filo d'olio. Raggiunto un grado medio di cottura va aggiunta la carne, anch'essa fatta a strisce. Dopo qualche minuto è il momento delle spezie. La salatura è facoltativa e comunque solamente a fine cottura, che sarà di pochi minuti (due per il manzo, sette o otto per il pollo, dall'introduzione della carne).
Questa preparazione può essere servita in svariati modi: in un piatto caldo accompagnata da riso, fagioli o verdure grigliate, oppure adagiata su una tortilla che sarà poi avvolta attorno alla fajita.


== Note ==


== Bibliografia ==
(EN) Southwest Table: Traditional Cuisine From Texas, New Mexico, And Arizona - Dave Dewitt, su Google Libri. URL consultato il 4 novembre 2015.


== Altri progetti ==

 Wikimedia Commons contiene immagini o altri file su Fajita