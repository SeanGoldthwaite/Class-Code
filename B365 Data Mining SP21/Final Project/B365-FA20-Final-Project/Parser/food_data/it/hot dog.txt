Hot dog è un nome colloquiale, ormai entrato nell'uso comune, con cui nei Paesi di lingua inglese si indica un panino farcito con un würstel viennese, spesso condito con ketchup, maionese o senape e talvolta accompagnato da verdure (per esempio crauti).
Il würstel è in genere piccolo e corto mentre l’hot dog è più spesso e allungato.
Per realizzarlo si usa normalmente un pane morbido di forma oblunga, noto come bun tagliato a metà come per i sandwich. Esistono anche speciali macchine cuoci hot dog che scaldano il pane e praticano un foro di forma appropriata per contenere il würstel, che quindi può essere inserito nel pane senza che sia necessario tagliarlo. Estremamente popolare negli Stati Uniti (dove viene spesso venduto per le strade, negli stadi e altre forme ambulanti), l'hot dog è diffuso in gran parte del mondo e in molti luoghi rappresenta uno dei tipi di fast food più comuni.
Spesso l'hot dog viene accostato all'hamburger, un altro tipo di panino molto popolare negli Stati Uniti e diffuso in tutto il mondo, con proprietà alimentari simili.


== Origini del nome ==
Ci sono 3 diverse versioni che spiegano l'origine del termine "hot dog", letteralmente "cane caldo":

Il termine fu coniato da un venditore allo stadio nel 1867 che non riusciva a vendere i suoi würstel, si inventò la storia che questi erano salsicce di cane, e se ne andava in giro gridando "chi vuole le mie salsicce di cane?", riuscendo così a far alzare le sue vendite. Poco dopo anche gli altri venditori di würstel lo imitarono, ma nell'abbreviare il suo slogan, urlavano "cane caldo!".Quando, all'inizio del XX secolo, i New York Giants disputavano le loro partite di football, lo statunitense Henry M. Stevens pensò di distribuire tra le folle presenti allo stadio i dachshund sausages. Il nome hot dog venne dato a questi panini dal disegnatore di vignette sportive P.A. Dorgan. Egli raffigurò un panino con dentro un bassotto, associando il würstel a questo cane, che era anch'esso lungo e tedesco e dato che i venditori chiamavano la gente dicendo "get your dachshund sausages while they're red hot" cioè "prendi la tua salsiccia mentre è ancora calda", da lì prese il nomignolo equivoco hot-dog."Dog" è la parola inglese usata per identificare non solo il "cane", ma anche il "dente di arresto", altresì detto "briglia" o "grappa" e, più specificamente nel caso degli hot dog, questi ricordano le briglie (lunghe circa 15 cm) usate un tempo dai ferrovieri per bloccare le rotaie alle traversine di legno.


== Record ==

Soprattutto negli Stati Uniti si tengono delle gare annuali a "chi mangia più hot dog", sfide a cui tutti possono partecipare. Vince chi ingurgita più hot dog allo scadere del tempo (solitamente 10 minuti a fronte di svariate decine di hot dog ingeriti), con l'unico aiuto fiumi di birra o a volte di Coca-Cola. In questo caso, la salsiccia generalmente viene preparata senza contorni.
Il 2 luglio 2003, a Chicago, venne preparato un hot dog lungo 60 metri.


== Produttori ==
Negli Stati Uniti e a New York in particolare è molto conosciuta la catena Sabrett che si occupa della vendita ambulante degli hot dog agli angoli delle strade mediante tipici carrettini con l'ombrellone.
Famosissimo è anche Nathan's, il cui punto vendita principale si trova a Coney Island, all'angolo tra Surf e Stillwell Avenue. In questo posto nel 1916 è stata messa a punto la ricetta usata ancora oggi. Da semplice baracchino che vendeva hot dog di un immigrato polacco, oggi Nathan's produce milioni di euro l'anno, detiene oltre 1400 punti vendita negli USA ed è quotato al Nasdaq.


== Voci correlate ==
Bun
Cheese dog
Cheesesteak
Currywurst
Choucroute alsaziana
Corn dog
Leberkäse
Leberwurst
Pigs in a blanket
Salsiccia di Norimberga
Sandwich
Thüringer Rostbratwurst
Weißwurst


== Altri progetti ==

 Wikiquote contiene citazioni di o su hot dog
 Wikizionario contiene il lemma di dizionario «hot dog»
 Wikimedia Commons contiene immagini o altri file su hot dog


== Collegamenti esterni ==

 Hot dog, su sapere.it, De Agostini.