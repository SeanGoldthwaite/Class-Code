Keanu Charles Reeves (Beirut, 2 settembre 1964) è un attore e musicista canadese.
È famoso soprattutto per aver interpretato Neo nella trilogia di fantascienza Matrix.
Altri suoi ruoli notevoli includono il gigolò Scott Favor nel dramma Belli e dannati, Jack Traven in Speed, Shane Falco in Le riserve, il principe Siddhārtha in Piccolo Buddha, l'avvocato Kevin Lomax nel thriller soprannaturale L'avvocato del diavolo, l'alieno Klaatu in Ultimatum alla Terra, il detective Johnny Utah in Point Break, John Constantine nell'omonimo film, Johnny Mnemonic e John Wick nelle pellicole dallo stesso nome.


== Biografia ==


=== Gli anni dell'infanzia e della gioventù ===

Keanu Reeves è nato a Beirut, in Libano, il 2 settembre del 1964, figlio di Samuel Nowlin Reeves Jr., un geologo statunitense di origini inglesi, native hawaiiane, cinesi, irlandesi, portoghesi, filippine, e Patricia Taylor, una ballerina e costumista inglese originaria dell'Essex. Patricia incontrò Samuel nella capitale libanese, dove faceva la ballerina di intrattenimento. Quando si accorsero di aspettare un bambino decisero di sposarsi e poco dopo nacque il loro primogenito, che chiamarono Keanu, in onore di un trisavolo paterno, Henry Keanu Reeves.
Il nome (pronunciato /ki'a:nu:/ secondo la trascrizione IPA; ovvero approssimativamente "chianu", secondo la fonetica italiana) è la forma abbreviata dell'hawaiiano Keaweaheulu, che significa "brezza leggera che sale (dal mare verso i monti)", e si riferisce probabilmente a quel fenomeno atmosferico che viene descritto scientificamente come "brezza di mare". Comunque, la traduzione letterale di Keanu è semplicemente "la frescura" (in hawaiiano, "ke" è l'articolo determinativo, e "anu" significa "freddo, freschezza, frescura"). Keanu stesso però traduce il suo nome in inglese come "cool breeze over the mountains", cioè "brezza fresca di montagna". Quando Keanu si presentò per la prima volta a Hollywood, il suo agente pensò comunque che quel nome fosse un po' troppo esotico, e per questo all'inizio della sua carriera venne alle volte accreditato come semplicemente K.C. Reeves.
Nel 1966 la madre si separò dal marito e si trasferì con i figli a Toronto, in Canada, dove lavorò come costumista per Alice Cooper, Dolly Parton e altri. Keanu ha una sorella, Kim, nata in Australia nel 1966, e due sorellastre. Keanu è un giocatore di hockey su ghiaccio; alle superiori, era il portiere ufficiale della squadra del college De La Salle di Toronto, Canada. Venne pure eletto miglior giocatore della scuola, cosa che gli aprì la strada per una carriera da professionista nell'hockey. Al momento della scelta decisiva, optò però per le luci della ribalta, complice un infortunio alla mano che ne pregiudicò la carriera sportiva. 
Durante gli anni delle superiori ha cambiato quattro scuole. Etichettato come poco intelligente, nessuno si era accorto che le sue difficoltà scolastiche, in realtà, erano dovute a un disturbo di lettura: l'attore infatti è dislessico. Per questo Reeves ha deciso di abbandonare gli studi a 17 anni, senza conseguire mai il diploma di scuola superiore. Fino alla maggiore età visse a Toronto con la madre, dove frequentò dei corsi di recitazione. Per mantenersi, lavorò come affilatore di pattini da ghiaccio, boscaiolo e per un anno fu anche dipendente di un negozio di pasta.


=== Primi ruoli ===
Reeves suscitò l'attenzione della critica nel 1986 per il film I ragazzi del fiume, ma il suo primo ruolo da protagonista fu, sempre nel 1986, nei film sul mondo dell'hockey Spalle larghe, con Rob Lowe, e Giustizia violenta, con Kiefer Sutherland e Joe Spano. Il primo successo fu il film Bill & Ted's Excellent Adventure, del 1989, seguito (sull'onda del successo) da Bill & Ted's Bogus Journey (1991). L'attore, alto 185 cm, nel 1995 fu incluso dalla rivista statunitense People tra le 50 persone più belle del mondo, e la rivista di cinema inglese Empire lo ha collocato più volte nella lista dei 100 attori più sexy della storia del cinema (alla diciassettesima posizione nel 1995 e alla ventottesima nel 2007), assegnandogli pure, nel 1997, il ventitreesimo posto nella lista dei 100 attori più grandi di tutti i tempi.


=== Il successo ===

Il suo lavoro spazia da parti in piccoli film indipendenti come Belli e dannati di Gus Van Sant, dove interpreta un ragazzo che si prostituisce vendendosi sia a uomini sia a donne, a Point Break - Punto di rottura che lo rese famoso, per passare poi al ruolo dell'avvocato figlio del diavolo Kevin Lomax in L'avvocato del diavolo fino al ruolo di Neo, protagonista della trilogia cult di Matrix. Il ruolo di Neo, era stato inizialmente scritto dai fratelli Wachowski pensando di offrirlo Brandon Lee. In seguito alla morte di Lee, il ruolo è stato offerto a Johnny Depp e poi a Will Smith, ma entrambi rifiutarono e la scelta è successivamente ricaduta su Reeves. Per i sequel Matrix Reloaded e Matrix Revolutions, ha percepito 20 milioni di dollari a film più il 15% delle entrate mondiali, per un totale di 185 milioni di dollari; è pagato tra i 15 milioni e i 20 milioni di dollari a film.
Nel 2000, ottenne la nomination al Razzie Awards nella categoria peggiore attore non protagonista per The Watcher, ripetendosi nel 2001 come peggiore interpretazione dell'anno in due film, Hardball e Sweet November - Dolce novembre. Ha suonato il basso con la band rock Dogstar, ma il progetto è andato poi "in ibernazione". Dal 2002 ha suonato il basso in una band chiamata Becky con l'ex batterista dei Dogstar, Robert Mailhouse, il chitarrista Paulie Kosta e la cantante Rebecca Lord. All'inizio del 2005 ha annunciato di aver lasciato la band e la carriera musicale.

Nell'aprile 2008 è uscito nelle sale americane La notte non aspetta un film di David Ayer tratto da un romanzo di James Ellroy. Il film è successivamente uscito nelle sale italiane il 27 giugno 2008. A dicembre del 2008 è stato pubblicato il remake del classico di fantascienza del 1951 Ultimatum alla Terra, in cui Keanu ricopre il ruolo del protagonista, l'alieno Klaatu, mentre al Festival di Berlino 2008 è stato presentato La vita segreta della signora Lee, scritto e diretto da Rebecca Miller, dove Keanu ha recitato al fianco di Robin Wright, Winona Ryder e Monica Bellucci.
In un sondaggio realizzato nel 2006 dal sito di intrattenimento statunitense Entertainment Tonight, Keanu fu incluso nella lista delle "10 star cinematografiche più amate d'America". Il 31 gennaio 2005 ha ricevuto una stella sulla Hollywood Walk of Fame. In quell'occasione, tra i vari annunci di congratulazioni pubblicati sui giornali di Los Angeles ce ne fu uno firmato "Sandy B." (cioè Sandra Bullock, la sua partner in Speed), in cui l'attrice si congratulava con lui e si aspettava che lui facesse la stessa cosa quando avrebbe ricevuto una stella; qualche settimana dopo Sandra ricevette la sua stella e si ritrovò una pagina di congratulazioni firmata da Keanu Reeves. Nel 2016 è protagonista, accanto a Renée Zellweger, del thriller Una doppia verità.
Ha prestato la sua voce e la sua immagine, per la realizzazione del videogioco Cyberpunk 2077, prodotto dalla casa CD Projekt RED, in uscita nel 2020. Nel settembre 2019 è stato annunciato che è in programma un quarto film di Matrix, dove torneranno Reeves e Carrie-Anne Moss.


== Altre attività ==
Nel luglio 2020 è stato annunciato che Reeves sta realizzando un fumetto insieme all'autore canadese Matt Kindt e all'artista italiano Alessandro Vitti. Il titolo dell'opera è BRZRKR e viene pubblicato dai Boom!Studios sotto forma di limited-series di 12 albi il cui primo numero è disponibile nelle fumetterie dal 7 ottobre 2020. I successivi vengono distribuiti con periodicità mensile. Si tratta di una storia che vede come protagonista un guerriero immortale reduce da migliaia di anni di battaglie. Ora serve il Governo degli Stati Uniti e si ritrova ad affrontare la vita come una sorta di maledizione. Le sue origini sono avvolte nel mistero anche se la sua natura immortale pare sia dovuta al padre, forse un essere mitologico del passato.
L'idea per il personaggio è dello stesso Reeves e le sue sembianze sono state modellate dal disegnatore Vitti sulla fisionomia dell'attore. Per quanto riguarda lo sviluppo delle story-line riguardanti lo spionaggio e le cospirazioni governative sono affidate all'esperto fumettista Matt Kindt, il quale si è dedicato alla stesura dei testi mentre Reeves si è concentrato nel concepire le scene d'azione e la back story del protagonista. Si pensa già ad un probabile adattamento in un film con protagonista lo stesso Keanu Reeves. Il progetto potrebbe essere sviluppato dalla Universal Pictures (per il grande schermo) o da Netflix (per lo streaming). Queste due strade sarebbero entrambe favorite visti gli accordi di partnership già in essere tra la casa editrice Boom!Studios e i due colossi dell'intrattenimaento.


== Vita privata ==
Si fidanzò nel 1999 con l'attrice Jennifer Syme, e, un anno dopo, nacque la loro primogenita, che morì però pochi giorni dopo per una malformazione cardiaca congenita. Dopo questo evento la coppia si lasciò. Il 2 aprile 2001 Jennifer morì in un incidente stradale, quando, dopo essere stata riaccompagnata a casa dopo una festa data da Marilyn Manson, fu richiamata dal cantante per tornare un attimo alla festa e si mise alla guida, nonostante non fosse in condizioni di condurre l'automobile, poiché aveva in corpo un mix di antidepressivi e anestetici.
Grande appassionato di moto, nel 2011 ha fondato, in società con il preparatore Gard Hollinger, la Arch Motorcycle. Ha scritto inoltre un libretto di poesie intitolato Ode to Happiness.


== Nella cultura di massa ==
È protagonista di diversi meme, tra cui Sad Keanu, in cui è raffigurato seduto su una panchina e triste mentre mangia un tramezzino in un parco, Conspiracy Keanu, in cui l'espressione spaventata di un giovanissimo Reeves, tratta da una scena del film Bill & Ted's Excellent Adventure del 1989, viene abbinata a domande di stampo complottistico e pseudofilosofico, e Immortal Keanu, in cui viene chiamato "immortale" per via di una somiglianza con figure storiche come Carlo Magno e Paul Mounet e per via del fatto che non mostra i segni del tempo sul suo viso. Un altro meme in cui è raffigurato vede lui in posa frontale proveniente dalla sua apparizione all'E3 2019 per la presentazione del gioco Cyberpunk 2077. Una variante vede, accanto a lui, un altro Keanu Reeves, ma in miniatura, chiamato Mini Keanu.


== Filmografia ==


=== Attore ===


==== Cinema ====
 Wolfboy  (1984)
One Step Away, regia di Robert Fortier (1985)
Quant'è bella giovinezza (Young Again), regia di Steven Hilliard Stern (1986)
Spalle larghe (Youngblood), regia di Peter Markle (1986)
Il sogno di Robin (Flying\Dream to believe), regia di Paul Lynch (1986)
I ragazzi del fiume (River's Edge), regia di Tim Hunter (1986)
Il fantastico mondo dei giocattoli (Babes in Toyland), regia di Clive Donner (1986)
La notte prima (The Night Before), regia di Thom Eberhardt (1988)
Il peso del ricordo (Permanent Record), regia di Marisa Silver (1988)
Il principe di Pennsylvania (The Prince of Pennsylvania), regia di Ron Nyswaner (1988)
Le relazioni pericolose (Dangerous Liaisons), regia di Stephen Frears (1988)
Bill & Ted's Excellent Adventure, regia di Stephen Herek (1989)
Parenti, amici e tanti guai (Parenthood), regia di Ron Howard (1989)
Ti amerò... fino ad ammazzarti (I Love You to Death), regia di Lawrence Kasdan (1990)
Zia Giulia e la telenovela (Tune in Tomorrow...), regia di Jon Amiel (1990)
Point Break - Punto di rottura (Point Break), regia di Kathryn Bigelow (1991)
Un mitico viaggio (Bill and Ted's Bogus Journey), regia di Peter Hewitt (1991)
Belli e dannati (My Own Private Idaho), regia di Gus Van Sant (1991)
Providence, regia di David Mackay (1991)
Dracula di Bram Stoker (Bram Stoker's Dracula), regia di Francis Ford Coppola (1992)
Molto rumore per nulla (Much Ado About Nothing), regia di Kenneth Branagh (1993)
Freaked - Sgorbi (Freaked), regia di Tom Stern e Alex Winter (1993) – cameo
Poetic Justice, regia di John Singleton (1993) - cameo
Cowgirl - Il nuovo sesso (Even Cowgirls Get the Blues), regia di Gus Van Sant (1993)
Piccolo Buddha (Little Buddha), regia di Bernardo Bertolucci (1993)
Speed, regia di Jan de Bont (1994)
Johnny Mnemonic, regia di Robert Longo (1995)
Il profumo del mosto selvatico (A Walk in the Clouds), regia di Alfonso Arau (1995)
Reazione a catena (Chain Reaction), regia di Andrew Davis (1996)
Due mariti per un matrimonio (Feeling Minnesota), regia di Steven Baigelman (1996)
L'ultima volta che mi sono suicidato (The Last Time I Committed Suicide), regia di Stephen Kay (1997)
L'avvocato del diavolo (The Devil's Advocate), regia di Taylor Hackford (1997)
Matrix (The Matrix ), regia di Lana e Lilly Wachowski (1999)
Me and Will, regia di Melissa Behr e Sherrie Rose (1999) – cameo
Le riserve (The Replacements), regia di Howard Deutch (2000)
The Watcher, regia di Joe Charbanic (2000)
The Gift, regia di Sam Raimi (2000)
Sweet November - Dolce novembre (Sweet November), regia di Pat O'Connor (2001)
Hardball, regia di Brian Robbins (2001)
Matrix Reloaded, regia di Lana e Lilly Wachowski (2003)
Matrix Revolutions, regia di Lana e Lilly Wachowski (2003)
Tutto può succedere - Something's Gotta Give (Something's Gotta Give), regia di Nancy Meyers (2003)
Ellie Parker, regia di Scott Coffey (2005)
Thumbsucker - Il succhiapollice (Thumbsucker), regia di Mike Mills (2005)
Constantine, regia di Francis Lawrence (2005)
Echo, regia di Stephen Hamel - cortometraggio (2005)
A Scanner Darkly - Un oscuro scrutare (A Scanner Darkly), regia di Richard Linklater (2006)
La casa sul lago del tempo (The Lake House), regia di Alejandro Agresti (2006)
Il grande surriscaldamento, regia di Michael Taylor - documentario (2006)
La notte non aspetta (Street Kings), regia di David Ayer (2008)
Ultimatum alla Terra (The Day the Earth Stood Still), regia di Scott Derrickson (2008)
La vita segreta della signora Lee (The Private Lives of Pippa Lee), regia di Rebecca Miller (2009)
Henry's Crime, regia di Malcolm Venville (2011)
Side by Side, regia di Christopher Kenneally - documentario (2012)
Generation Um..., regia di Mark Mann (2012)
Man of Tai Chi, regia di Keanu Reeves (2013)
47 Ronin, regia di Carl Rinsch (2013)
John Wick, regia di Chad Stahelski (2014)
Knock Knock, regia di Eli Roth (2015)
Nell'ombra di un delitto (Exposed), regia di Gee Malik Linton (2016)
The Neon Demon, regia di Nicolas Winding Refn (2016)
The Bad Batch, regia di Ana Lily Amirpour (2016)
Una doppia verità (The Whole Truth), regia di Courtney Hunt (2016)
Fino all'osso (To the Bone), regia di Marti Noxon (2017)
John Wick - Capitolo 2 (John Wick: Chapter 2), regia di Chad Stahelski (2017)
Replicas, regia di Jeffrey Nachmanoff (2018)
Destinazione matrimonio (Destination Wedding), regia di Victor Levin (2018)
Siberia, regia di Matthew Ross (2018)
John Wick 3 - Parabellum (John Wick: Chapter 3 - Parabellum), regia di Chad Stahelski (2019)
Finché forse non vi separi (Always Be My Maybe), regia di Nahnatchka Khan (2019) - cameo
Between Two Ferns: Il film (Between Two Ferns: The Movie), regia di Scott Aukerman (2019)
SpongeBob - Amici in fuga (The SpongeBob Movie: Sponge on the Run), regia di Tim Hill (2020)
Bill & Ted Face the Music, regia di Dean Parisot (2020)


==== Televisione ====
Hangin' In – serie TV, episodio 4x14 (1984)
Night Heat – serie TV, episodi 1x01 e 1x02 (1985)
Terapia di gruppo, regia di Jack Bender - film TV (1985)
Comedy Factory – serie TV, episodio 1x08 (1985)
L'esecuzione... una storia vera (Act of Vengeance), regia di John Mackenzie – film TV (1986)
Disneyland – serie TV, episodio 30x13 (1986)
Giustizia violenta (The Brotherhood of Justice), regia di Charles Braverman – film TV (1986)
La strada buia (Under the Influence), regia di Thomas Carter – film TV (1986)
Il fantastico mondo dei giocattoli (Babes in Toyland), regia di Clive Donner – film TV (1986)
Trying Times – serie TV, episodio 1x06 (1987)
American Playhouse – serie TV, episodio 8x08 (1989)
The Tracey Ullman Show – serie TV, episodio 4x11 (1989)
Easy to Assemble – serie TV, episodio 2x02 (2009)
Swedish Dicks - serie TV, 6 episodi (2016-2017)


=== Doppiatore ===
Bill & Ted's Excellent Adventures – serie TV, 13 episodi (1990)
Storia di un ragazzo, episodio di Animatrix, regia di Shinichirō Watanabe (2003)
Toy Story 4, regia di Josh Cooley (2019)
Cyberpunk 2077 - videogioco (2020)


=== Regista ===
Man of Tai Chi (2013)


== Riconoscimenti ==
MTV Movie Awards
1992 - Attore più attraente per Point Break - Punto di rottura
1995 - Nomination all'attore più attraente per Speed
1995 - Nomination al miglior bacio (condiviso con Sandra Bullock) per Speed
1995 - Nomination alla migliore performance maschile per Speed
1995 - Miglior coppia (condiviso con Sandra Bullock) per Speed
1996 - Nomination all'attore più attraente per Il profumo del mosto selvatico
1996 - Nomination al miglior bacio (condiviso con Aitana Sánchez-Gijón) per Il profumo del mosto selvatico
2000 - Nomination alla miglior coppia (condiviso con Laurence Fishburne) per Matrix
2000 - Miglior combattimento (condiviso con Laurence Fishburne) per Matrix
2000 - Migliore performance maschile per Matrix
2004 - Nomination al miglior bacio (condiviso con Monica Bellucci) per Matrix Reloaded
2004 - Nomination al miglior combattimento (condiviso con Hugo Weaving) per Matrix Reloaded


== Doppiatori italiani ==
Nelle versioni in italiano dei suoi film, Keanu Reeves è stato doppiato da:

Luca Ward in L'avvocato del diavolo, Matrix, Le riserve, The Watcher, The Gift, Sweet November - Dolce novembre, Hardball, Matrix Reloaded, Matrix Revolutions, Constantine, A Scanner Darkly - Un oscuro scrutare, La casa sul lago del tempo, La notte non aspetta, Ultimatum alla Terra, La vita segreta della signora Lee, Man of Tai Chi, John Wick, Nell'ombra di un delitto, The Bad Batch, Una doppia verità, John Wick - Capitolo 2, Destinazione matrimonio, Siberia, John Wick 3 - Parabellum, Between Two Ferns - Il film, SpongeBob - Amici in fuga
Francesco Prando in Molto rumore per nulla, Due mariti per un matrimonio, Piccolo Buddha, Speed, Johnny Mnemonic, Il profumo del mosto selvatico, Reazione a catena, Tutto può succedere - Something's Gotta Give, Henry's Crime, Generation Um..., 47 Ronin, Knock Knock, Fino all'osso, Replicas, Finché forse non vi separi
Andrea Ward ne I ragazzi del fiume, Parenti, amici e tanti guai
Pino Insegno in Belli e dannati, Cowgirl - Il nuovo sesso
Sandro Acerbo in Dracula di Bram Stoker, Thumbsucker - Il succhiapollice
Nanni Baldini in Giustizia violenta
Loris Loddi ne Il fantastico mondo dei giocattoli
Massimo Rossi in Le relazioni pericolose
Marco Mete in Ti amerò... fino ad ammazzarti
Fabrizio Manfredi in Zia Giulia e la telenovela
Mauro Gravina in Point Break - Punto di rottura
Riccardo Rossi in Un mitico viaggio
Francesco Pannofino in Freaked - Sgorbi
Fabio Boccanera in L'ultima volta che mi sono suicidato
Lorenzo Scattorin in The Neon DemonDa doppiatore è sostituito da:

Luca Ward in Animatrix, Cyberpunk 2077
Corrado Guzzanti in Toy Story 4


== Note ==


== Altri progetti ==

 Wikiquote contiene citazioni di o su Keanu Reeves
 Wikimedia Commons contiene immagini o altri file su Keanu Reeves


== Collegamenti esterni ==

 Keanu Reeves, su Treccani.it – Enciclopedie on line, Istituto dell'Enciclopedia Italiana. 
 Keanu Reeves, su sapere.it, De Agostini. 
(EN, FR) Keanu Reeves, su Enciclopedia canadese. 
(EN) Keanu Reeves, su MobyGames, Blue Flame Labs. 
(EN) Keanu Reeves, su AllMusic, All Media Network. 
(EN) Keanu Reeves, su Discogs, Zink Media. 
(EN) Keanu Reeves, su MusicBrainz, MetaBrainz Foundation. 
(EN) Keanu Reeves, su WhoSampled. 
(EN) Keanu Reeves, su MyAnimeList. 
 Keanu Reeves, su CineDataBase, Rivista del cinematografo. 
 Keanu Reeves (attore), su MYmovies.it, Mo-Net Srl. 
 Keanu Reeves (regista), su MYmovies.it, Mo-Net Srl. 
 Keanu Reeves, su Movieplayer.it. 
 Keanu Reeves, su FilmTv.it, Arnoldo Mondadori Editore. 
(EN) Keanu Reeves, su Internet Movie Database, IMDb.com. 
(EN) Keanu Reeves, su AllMovie, All Media Network. 
(EN) Keanu Reeves, su Rotten Tomatoes, Flixster Inc. 
(EN) Keanu Reeves, su Metacritic, CBS Interactive Inc. 
(EN) Keanu Reeves, su TV.com, CBS Interactive Inc. 
(EN) Keanu Reeves, su AFI Catalog of Feature Films, American Film Institute. 
(EN) Keanu Reeves, su BFI Film & TV Database, British Film Institute. 
(EN) Keanu Reeves, su Behind The Voice Actors, Inyxception Enterprises.