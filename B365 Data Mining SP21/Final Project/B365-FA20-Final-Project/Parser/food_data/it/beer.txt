Madison Elle Beer (Jericho, 5 marzo 1999) è una cantante statunitense.
Il 2 febbraio 2018 ha pubblicato il suo EP di debutto, As She Pleases. La pubblicazione del suo primo album in studio Life Support è prevista nel 2020.


== Biografia ==
Madison Elle Beer è nata il 5 marzo 1999 a Jericho, New York da una famiglia ebrea. Ha un fratello minore di nome Ryder. 
Nel 2012 ha festeggiato il suo bat mitzvah.


== Carriera ==

Madison inizia a pubblicare varie sue cover su YouTube all'inizio del 2012, attirando così l'attenzione di Justin Bieber, che twittò ai suoi fan il link della sua cover At Last di Etta James, aumentando a dismisura la sua fama. Successivamente Bieber accolse Madison nell'etichetta discografica Island Records, che al momento della firma era gestita dal manager, Scooter Braun.
Nel 2013 registra la sigla di Monster High dal titolo We Are Monster High. Nello stesso anno pubblica la canzone Valentine in collaborazione con Cody Simpson, che in seguito viene riprodotta su Radio Disney. Il 12 settembre 2013, pubblica il video del singolo di debutto Melodies, scritto da Peter Kelleher, Ben Kohn, Thomas Barnes e Ina Wroldsen, in cui appare Bieber.
Nel periodo successivo inizia a lavorare al suo nuovo album con influenze pop e R&B.
Unbreakable è il secondo singolo di Madison, scritto da Jessica Ashley, Evan Bogart, Heather Jeanette Miley, Matt Schwartz, Emanuel Kiriakou e Andrew Goldstein, pubblicato il 17 giugno 2014.
Il 6 dicembre 2014 raggiunge un milione di follower su Twitter. Il 16 febbraio 2015 annuncia la partecipazione al nuovo singolo dei DJ Mako dal titolo I Will not Let You Walk Away. In seguito la canzone viene pubblicata assieme al video musicale il 24 febbraio 2015. La canzone raggiunge la posizione numero 43 su Hot Dance / Electronic Songs, numero 33 sulle Dance / Electronic Digital Songs e numero 19 sulle chart Dance / Mix Show Airplay negli Stati Uniti.


=== 2017–2018: As She Pleases ===
Il 19 maggio 2017 pubblica Dead, il suo primo singolo, il cui video musicale viene pubblicato il 3 agosto. Il 3 novembre pubblica il secondo singolo Say It to My Face. Il video musicale viene pubblicato il 15 novembre.
Il 2 febbraio 2018 Dead e Say It to My Face vengono inserite nel suo primo EP intitolato As She Pleases. Il 10 marzo, Home with You viene pubblicato come terzo ed ultimo singolo dell'EP. Ad agosto 2018, la canzone raggiunge la posizione numero 22 nella Radio Songs di Billboard. Il 9 novembre pubblica Hurts Like Hell con il rapper statunitense Offset.


=== 2019-presente: Life Support ===

Il 28 marzo 2019 Madison Beer prende parte al singolo di Jax Jones e Martin Solveig All Day And Night. Il 17 maggio 2019 avviene la pubblicazione di Dear Society, singolo che avrebbe dovuto essere il primo estratto dal suo album di debutto, Life Support, in uscita nel 2020. Il 10 agosto ha firmato un contratto con la Epic Records mettendo fine alla sua carriera da artista indipendente.Nel 2020 Beer pubblica diversi singoli: Good In Goodbye, Selfish, Stained Glass e Baby. Tali brani saranno inclusi nel suo album di debutto Life Support, la cui pubblicazione dovrebbe avvenire entro la fine del 2020.


== Discografia ==
2020 – Life Support


== Tournée ==


=== Artista principale ===
2018 – As She Pleases Tour


== Filmografia ==


=== Cinema ===
Più forte delle parole (Louder Than Worlds), regia di Anthony Fabian (2013)


=== Televisione ===
Todrick – serie TV, episodio 1x08 (2015)
Ridiculousness - Veri American Idiots (Ridiculousness) – programma TV (2019)
RuPaul's Secret Celebrity Drag Race – programma TV (2020)
RuPaul's Drag Race All Stars – programma TV (2020)


== Note ==


== Altri progetti ==

 Wikimedia Commons contiene immagini o altri file su Madison Beer


== Collegamenti esterni ==

(EN) Sito ufficiale, su madisonbeer.com. 
 MadisonBeerMusicVEVO / Madison Beer (canale ufficiale), su YouTube. 
 Madison Beer, su Last.fm, CBS Interactive. 
(EN) Madison Beer, su AllMusic, All Media Network. 
(EN) Madison Beer, su Discogs, Zink Media. 
(EN) Madison Beer, su MusicBrainz, MetaBrainz Foundation. 
(EN) Madison Beer, su Internet Movie Database, IMDb.com.