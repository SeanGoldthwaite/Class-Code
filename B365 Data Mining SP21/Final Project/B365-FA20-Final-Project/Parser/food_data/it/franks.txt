Benjamin John "Ben" Franks (Melbourne, 27 marzo 1984) è un ex rugbista a 15 neozelandese, che giocava nel ruolo di pilone. A livello internazionale vanta 47 presenze con gli All Blacks, con cui si è laureato due volte campione del mondo (nel 2011 e nel 2015).


== Biografia ==
Cresciuto, come suo fratello Owen, nella provincia rugbistica di Canterbury, esordì nella collegata franchise di Super Rugby dei Crusaders nel 2005; nel 2007 si trasferì nella neonata provincia di Tasman, anch'essa afferente ai Crusaders e nel 2009 prolungò il suo impegno con tale provincia per un ulteriore biennio.
Nel 2010 debuttò negli All Blacks in occasione di un test match a New Plymouth contro l'Irlanda e, in seguito, è rimasto nei convocati della Nazionale, sebbene quasi sempre come subentro; campione del mondo nel 2011 con la Nuova Zelanda, alla fine del Super Rugby 2012 ha lasciato Tasman e la franchise dei Crusaders per legarsi dal 2013 con un contratto triennale alla provincia di Hawke's Bay, che afferisce alla franchise degli Hurricanes.
A gennaio 2015 Franks siglò un accordo triennale con la squadra inglese dei London Irish a partire dalla stagione di Premiership 2015-16, al termine dell'impegno con la federazione neozelandese valido fino alla Coppa del Mondo di rugby 2015, competizione nella quale Franks si è laureato campione del mondo per la seconda volta consecutiva.


== Palmarès ==
 Coppe del mondo: 2
Nuova Zelanda: 2011, 2015
Super Rugby: 2
Crusaders: 2006, 2008


== Note ==


== Altri progetti ==

 Wikimedia Commons contiene immagini o altri file su Ben Franks


== Collegamenti esterni ==

(EN) Statistiche di Ben Franks nei Barbarians, su barbarianfc.co.uk, Barbarian Football Club. 
(EN) Statistiche di Ben Franks, su allblacks.com, NZR. 
(EN) Statistiche di Ben Franks nelle competizioni europee, su epcrugby.com, EPCR. 
(EN) Statistiche di Ben Franks in Premiership Rugby, su premiershiprugby.com, Premier Rugby Ltd. 
(FR) Statistiche di club di Ben Franks, su itsrugby.fr, It’s Rugby S.A.R.L.. 
(EN) Statistiche internazionali di Ben Franks, su espn.co.uk, ESPN Sports Media Ltd.