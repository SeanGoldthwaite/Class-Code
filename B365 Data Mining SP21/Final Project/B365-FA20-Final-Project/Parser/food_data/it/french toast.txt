French toast, noto anche come eggy bread, German toast, gypsy toast, poor knights, o Spanish toast, è un piatto composto da pane inzuppato in uova sbattute e in seguito fritto.


== Nomi e origini ==
La prima menzione compare tra le ricette romane di Apicio intorno al IV-V secolo; la ricetta parlava di immergere il pane nel latte, ma non nelle uova, e non forniva un nome specifico, solo aliter dulcia ("un altro dolce").Con le denominazioni di suppe dorate e soupys yn dorye, il piatto era largamente conosciuto nell'Europa medioevale. Per esempio, il maestro Martino da Como ne forniva la ricetta. Il French toast era spesso servito con selvaggina e carni. In questo ambito la parola "zuppa" si riferiva al pane immerso in un liquido.Il nome francese più utilizzato è pain perdu ("pane perduto"), per sottolineare l'utilizzo del pane raffermo per la ricetta. Oggigiorno in francese il termine ha assunto il significato metaforico di "costi irrecuperabili".Una ricetta tedesca del XIV secolo utilizza il nome di Arme Ritter ("poveri cavalieri"), un nome utilizzato anche in inglese come poor knights e lingue germaniche settentrionali. Nello stesso secolo Taillevent presenta la ricetta come tostées dorées.Vi furono anche ricette inglesi del XV secolo per il pain perdu.Un termine austriaco e bavarese per indicare il piatto è pafese o pofese, dalla zuppa alla pavese, riferita alla città italiana di Pavia.L'accezione quotidiana del French toast prevede la frittura, novità probabilmente introdotta negli Stati Uniti, dove il piatto ha maggiore diffusione.


== Preparazione e servizio ==

Le fette di pane sono messe a mollo o immerse in un mix di uova sbattute, spesso con latte o panna montata. Possono essere ulteriormente aggiunti nel mix zucchero, cannella, noce moscata e vaniglia. Le fette sono in seguito fritte su entrambi i lati finché non diventano marroni. È consigliato il pane raffermo per la ricetta, dal momento che assorbe maggiormente le uova senza sgretolarsi.Le fette possono essere servite spolverate di zucchero a velo o con guarnizioni dolci come marmellata, miele, frutta o sciroppo d'acero, o rese salate con ketchup e altre salse.


=== Altre versioni ===
Il pane può essere immerso solo nel latte, e in seguito aggiunte le uova.Si può inzuppare il pane in altri liquidi, come vino, acqua di rose o succo d'arancia prima o dopo essere cotto.


== French toast nel mondo ==


=== Francia ===
In Francia, il pain perdu è mangiato come dessert, o a colazione, o al tè del pomeriggio (il cosiddetto goûter).


=== Hong Kong ===

La versione del French toast ad Hong Kong prevede che le fette siano impanate dopo essere state immerse nelle uova sbattute o nella salsa di soia, servite con burro o sciroppo. È tipicamente reso come un sandwich, con ripieno dolce. Viene offerto nelle case da tè, le cha chaan teng.


=== Spagna ===
La Torrija è una ricetta tradizionale simile al French toast preparata in Spagna durante la quaresima e la Settimana santa.


== Note ==


== Bibliografia ==
(in lingua inglese salvo diverso avviso)

 Craig Claiborne, Craig Claiborne's The New York Times Food Encyclopedia, New York, Times Books, 1985, ISBN 0-8129-1271-3.
 Fannie Farmer, The Boston Cooking-School Cook Book, Boston, Little, Brown and Co., 1918.
 John F. Mariani, The Encyclopedia of American Food and Drink, New York, Lebhar-Friedman, 1999, ISBN 0-86730-784-6.
 Odilie Redon, The Medieval Kitchen: Recipes from France and Italy, Chicago, University of Chicago Press, 1998, ISBN 0-226-70684-2.


== Collegamenti esterni ==

 Wikimedia Commons contiene immagini o altri file su French toast