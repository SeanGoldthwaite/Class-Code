Il Suriname, ufficialmente Repubblica del Suriname (in olandese Republiek Suriname; in sranan tongo Ripoliku Sranan), è una repubblica dell'America meridionale con una superficie di 163 270 km². Conta 543 925 abitanti e ha per capitale Paramaribo. Il Suriname è lo Stato più piccolo del Sudamerica in termini di estensione territoriale, se si esclude la Guyana francese, dipartimento d'oltremare della Francia.
Confina a nord con l'oceano Atlantico, a est con la Guyana francese, a sud con il Brasile e a ovest con la Guyana. La lingua ufficiale è l'olandese, che costituisce anche la lingua franca del Paese insieme allo sranan tongo. Le altre lingue maggiormente diffuse sono l'hindi, il giavanese e il saramaccano.


== Storia ==


=== Periodo coloniale ===
All'inizio del XVI secolo l'area fu esplorata da spedizioni britanniche, francesi e spagnole. Il secolo successivo, nelle fertili pianure lungo i molti fiumi, furono costituite delle piantagioni da parte dei britannici e degli olandesi. La prima colonia documentata nella zona sorse lungo il fiume Suriname e fu chiamata Marshall's Creek, dal cognome di un inglese. Conquistata dagli olandesi nel 1667, rimase sotto il loro governo con il nome di Guyana olandese fino al 1954.


=== Indipendenza ===
Il Paese ottenne l'indipendenza dal Regno dei Paesi Bassi il 25 novembre 1975. Tuttavia già dal 1954 il Suriname, le Antille Olandesi e i Paesi Bassi avevano cooperato sulla base di rapporti egualitari.
Il 25 febbraio del 1980 Dési Bouterse prese il potere con un colpo di Stato militare. Avvicinandosi alle posizioni marxiste, Bouterse strinse rapporti politici con Fidel Castro, Maurice Bishop e con l'URSS, che arrivarono a preoccupare gli Stati Uniti, che ipotizzarono persino un piano di invasione per rovesciare Bouterse, non potendo tollerare un nuovo Paese socialista in America meridionale. Dopo l'operazione militare statunitense Urgent Fury a Grenada Bouterse, però, ridimensionò le sue ambizioni socialiste. La dittatura militare terminò con le elezioni del 1991: la guerra civile del Suriname, iniziata nel 1986 tra i militari e il Jungle Commando guidato da Ronnie Brunswijk, aveva contribuito a indebolire il potere di Bouterse.

		
		
		


== Geografia ==


=== Principali città ===
Afobaka
Albina
Bensdorp
Brokopondo
Brownsweg
Charlottenburg
Groningen
Kwakoegron
Moengo
Nieuw Amsterdam
Nieuw Nickerie
Paramaribo - capitale
Paranam
Totness
Wageningen
Zanderij


=== Morfologia ===


==== Principali montagne ====
Juliana Top 1.280 m
Tafelberg 1.026 m
Hendrik Top 957 m
Lely Berg 750 m
Alimimuni Piek 728 m
De Goeje Geb 658 m
Nassau Berg 569 m


==== Principali catene montuose ====
Montagne di Guglielmina 1.280 m
Massiccio del Mitaraka 690 m


=== Idrografia ===


==== Principali fiumi ====
Coppename
Courantyne
Kabalebo
Lawa
Litani
Lucie
Marowijne o Maroni (in sranan tongo Marwina-Liba)
Nickerie
Saramacca
Suriname
Tapanahoni
Cottica


==== Principali laghi ====
Lago di Brokopondo o lago di W.J. van Blommestein


=== Clima ===
Il clima in Suriname è perlopiù tropicale, con piogge abbondanti nella costa e nella regione interna.


== Società ==


=== Demografia ===
La popolazione del Suriname, secondo la stima del 2012 pari a 541.638 abitanti, è costituita da numerosi gruppi etnici, il più numeroso dei quali (27%) è quello dato dai discendenti degli indiani provenienti dall'India durante il XIX secolo.
Un altro gruppo etnico piuttosto nutrito è quello dei creoli, i discendenti bianchi degli europei (16%); i giavanesi provenienti dalle Indie orientali olandesi costituiscono il 14% del totale. Numerose le etnie minori.
Il 90% della popolazione residente abita nella capitale Paramaribo o, in ogni caso, in luoghi della costa.
Parte della comunità del Suriname si è trasferita in tempi recenti nei Paesi Bassi.


=== Etnie ===
Il gruppo etnico più numeroso sono gli indiani che compongono il 27% della popolazione surinamese, seguono gli africani (21%), i creoli (16%), i giavanesi (14%), i meticci (13%), gli amerindi (4%),  i cinesi (2%), gli europei (1%) e altri (2%).


=== Religione ===

La religione maggiormente praticata è quella cristiano-cattolica (22,3%), seguita da quelle induista (19,9%), cristiano-protestante (18,4%) e musulmana (13,5%), mentre il restante 25,9% della popolazione segue altre credenze (notevole quella winti) oppure non è credente.


=== Lingue ===

L'eterogeneità etnica del Paese si rispecchia anche sul piano linguistico. Tra le lingue diffuse vi sono infatti:

l'olandese, unica lingua ufficiale, fino a non molto tempo fa usata principalmente come seconda lingua in contesti formali e ufficiali, oggi la lingua materna più diffusa, utilizzata nelle comunicazioni familiari da quasi il 50% degli abitanti, percentuale che sale al 60% nella capitale Paramaribo (il Suriname prende parte, insieme ai Paesi Bassi e alle Fiandre alla Nederlandse Taalunie, l'organizzazione dei Paesi di lingua olandese;
lo sranan tongo, una lingua creola derivata dall'inglese durante gli oltre vent'anni di colonizzazione britannica e fortemente influenzata dall'olandese, dallo spagnolo, dal portoghese, dalle lingue dell'Africa occidentale e da quelle degli amerindi (inizialmente lingua madre del gruppo creolo, oggi impiegata insieme all'olandese come lingua franca del Paese nelle comunicazioni quotidiane;
l'indostano, una forma di bihari, un dialetto dell'hindi, utilizzato dai discendenti dei lavoratori giunti dall'India nel corso dell'Ottocento;
il giavanese, usato dai discendenti dei lavoratori giavanesi giunti nel corso dell'Ottocento;
le lingue dei cimarroni, lingue creole di derivazione inglese o portoghese (saramacca, paramacca, ndyuka o aukan, kwinti e matawai (esiste un certo grado di intelligibilità con lo sranan tongo);
le lingue degli amerindi, a loro volta distinte in lingue parlate da caribi e aruachi;
il portoghese, parlato dalla comunità di immigrati brasiliani;
il cinese hakka e il cantonese, diffusi presso la popolazione cinese di più antica venuta;
il cinese mandarino, parlato dai cinesi di più recente arrivo;
l'inglese e lo spagnolo sono poi largamente utilizzati come lingue straniere, specie in ambito commerciale e turistico.


== Ordinamento dello Stato ==
Il Suriname è una repubblica presidenziale con parlamento monocamerale (Assemblea nazionale).
Il vicepresidente è Robert Ameerali.


=== Suddivisioni amministrative ===
Il Suriname è suddiviso in nove distretti rurali (in olandese distrikten, al singolare distrikt), oltre al distretto urbano di Paramaribo.

I distretti sono suddivisi in 62 comuni (ressort).


=== Istituzioni ===

L'Assemblea nazionale, composta da cinquantuno membri ed eletta ogni cinque anni, ha potere legislativo, mentre il presidente della Repubblica detiene il potere esecutivo.


==== Ordinamento scolastico ====
In Suriname l'istruzione è obbligatoria e gratuita tra i sei e i dodici anni.
La scuola primaria dura sei anni ed è seguita da due cicli di istruzione secondaria. L'Università Anton de Kom è attiva dal 1968 e ha sede a Paramaribo.


==== Sistema sanitario ====
Il sistema sanitario è pubblico ma scarsamente organizzato. Infatti vi sono solo pochi ospedali sparsi in tutto il Paese.


==== Forze armate ====


==== Economia ====

L'economia del Suriname è dominata dall'industria della bauxite, che costituisce il 70% dell'esportazione. Altre importanti risorse sono il riso e le banane. Il Paese ha recentemente cominciato lo sfruttamento delle sue più grandi riserve di petrolio e di oro. Circa un quarto della popolazione lavora nel settore dell'agricoltura. L'economia del Suriname è molto dipendente dai suoi principali partner commerciali: i Paesi Bassi, gli Stati Uniti e i Paesi caraibici.


==== Risorse ====


==== Trasporti ====
Guida a sinistra.
Vie di comunicazione scarse.
Rete stradale: 4304 km.
Rete autostradale: nessuna.
Rete ferroviaria: 157 km.
Rete navigabile: 1.500 km.La flotta nazionale consta di diciannove navi per 7.824 tonnellate di stazza lorda.
L'Aeroporto internazionale Johan Adolf Pengel Inti è situato a Paramaribo e movimenta circa 175.000 passeggeri l'anno.


==== Turismo ====
I maggiori flussi turistici provengono da:

 Paesi Bassi 66%
 Stati Uniti 3%
 Francia 2%
Altri 29%


==== Esportazioni ====


==== Importazioni ====


== Cultura ==


=== Ambiente ===
La protezione del territorio si estende sull'11,5% (2007) dello stesso.


==== Flora ====
La vegetazione del Suriname è caratterizzata da foresta equatoriale, con presenza di essenze pregiate come Lacuma mammosa, Copaifera bracteata, Bombax ceiba e altre.


==== Fauna ====
Una specie tipica del Suriname è la Rupicola peruviana, un uccello dall'aspetto caratteristico e dal piumaggio color arancione vivo (il maschio, la femmina è grigia) che nidifica in prossimità degli ammassi granitici che emergono dalla foresta amazzonica del Paese.


== Arte ==


=== Architettura ===


=== Pittura e scultura ===


=== Letteratura ===


==== Poesia ====


==== Romanzo ====


==== Teatro ====


=== Musica ===


== Sport ==


=== Giochi olimpici ===
Il primo oro olimpico per il Suriname fu conquistato nel nuoto con Anthony Nesty ai Giochi olimpici di Seul nel 1988.


== Note ==


== Altri progetti ==

 Wikizionario contiene il lemma di dizionario «Suriname»
 Wikinotizie contiene notizie di attualità su Suriname
 Wikimedia Commons contiene immagini o altri file su Suriname
 Wikivoyage contiene informazioni turistiche su Suriname


== Collegamenti esterni ==
Scheda del Suriname dal sito Viaggiare Sicuri - Sito curato dal Ministero degli Esteri e dall'ACI
Scheda sulla storia del Suriname - a cura di Lonely Planet
(NL)  ANDA Suriname - Portale sul Suriname (in olandese)