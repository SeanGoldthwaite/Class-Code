Scarlett Ingrid Johansson (New York, 22 novembre 1984) è un'attrice e cantante statunitense.
Ha fatto il suo esordio cinematografico come attrice bambina nel 1994 in Genitori cercasi, ottenendo i primi riconoscimenti per i suoi ruoli in Manny & Lo (1996), L'uomo che sussurrava ai cavalli (1998), Ghost World (2001) e L'uomo che non c'era (2001). Per i suoi ruoli nei film La ragazza con l'orecchino di perla (2003), Lost in Translation - L'amore tradotto (2003), Una canzone per Bobby Long (2004), Match Point (2005), Storia di un matrimonio (2019) e Jojo Rabbit (2019) ha ricevuto complessivamente cinque candidature ai Golden Globe, quattro al Premio BAFTA e due al Premio Oscar, e per il secondo film citato si è aggiudicata il BAFTA alla migliore attrice protagonista. Nel 2011 ha vinto un Tony Award per il suo ruolo nello spettacolo Uno sguardo dal ponte, venendo candidata anche ai Drama Desk Award. Dal 2010, a partire da Iron Man 2, ricopre il ruolo di Natasha Romanoff / Vedova Nera nei film del Marvel Cinematic Universe.


== Biografia ==


=== Primi anni ===
Fornita di doppia cittadinanza grazie al padre danese, Scarlett nasce a New York il 22 novembre 1984, figlia di Karsten Johansson, un architetto di origini danesi, e Melanie Sloan, una produttrice e attrice statunitense nata nel Bronx da famiglia di origini ebraiche e polacche. Suo nonno paterno era lo storico d'arte, regista e sceneggiatore Ejner Johansson. Ha una sorella e un fratello maggiore, Vanessa e Adrian e un gemello, Hunter, mentre dal primo matrimonio del padre ha un fratellastro, Christian. I suoi genitori si separarono quando aveva 13 anni, e successivamente la madre Melanie adotta una bambina etiope, Fenan.All'età di tre anni Scarlett già sogna di diventare attrice, e a quattro anni incomincia a prendere parte ai primi provini per spot televisivi, anche se i pubblicitari le preferiscono suo fratello, provocandole un forte senso di delusione. In seguito sua madre capisce che nonostante la giovanissima età la sua bambina è davvero interessata a fare l'attrice, e pertanto comincia a portarla anche ai provini per le produzioni cinematografiche e teatrali, e a otto anni Scarlett calca le scene insieme a Ethan Hawke nella pièce teatrale Sofistry.


=== Carriera cinematografica ===

Fin dal 1994 incomincia ad apparire in piccoli ruoli in film come Genitori cercasi, Appuntamento col ponte e La giusta causa: quindi comincia a farsi conoscere al pubblico con il suo ruolo di Amanda in Manny & Lo, mentre nel 1997 appare in Mamma, ho preso il morbillo. Si impone all'attenzione del pubblico internazionale nel 1998 con la sua interpretazione della giovane Grace nel film L'uomo che sussurrava ai cavalli. Nel 2000 recita in Ghost World, quindi ne L'uomo che non c'era, e nel 2002 - l'anno in cui consegue il diploma - è nel cast di Arac Attack - Mostri a otto zampe, ispirato alla fantascienza-horror degli anni cinquanta. Il 2003 è l'anno della definitiva consacrazione: recita in Lost in Translation - L'amore tradotto e La ragazza con l'orecchino di perla e ottiene due candidature ai Golden Globe, nelle categorie per la migliore attrice in un film commedia o musicale e per la migliore attrice in un film drammatico.
Nel 2004 è nel cast del film Una canzone per Bobby Long, accanto a John Travolta, pellicola che la giovane Johansson desiderava interpretare da cinque anni. Il film le fa ottenere la terza candidatura ai Golden Globe. Da allora è sulla cresta dell'onda, tra gossip, campagne pubblicitarie (Louis Vuitton, Calvin Klein) e altri progetti cinematografici che la vedono diretta da registi come Woody Allen e Brian De Palma. Quattro le nomination ai Golden Globe per la migliore interpretazione femminile: nel 2003 Lost in Translation e La ragazza con l'orecchino di perla, nel 2004 per Una canzone per Bobby Long, nel 2005 per Match Point.
Nel 2005, accanto a Ewan McGregor, interpreta il fantascientifico The Island diretto da Michael Bay. Lavora poi proprio con Allen in Match Point, colpendo in particolar modo il regista che la sceglie anche per i suoi film successivi e le fa ottenere la quarta nomination ai Golden Globe, Scoop (2006), del quale è protagonista accanto allo stesso regista newyorkese e a Hugh Jackman e Vicky Cristina Barcelona, accanto a Penélope Cruz. Woody Allen stesso ha confermato che lavoreranno spesso anche in futuro, portando quindi a pensare alla Johansson come la sua nuova musa. A tal proposito l'attrice stessa ha dichiarato:

Il successo la porta a ritmi di lavoro frenetici e completa nel solo 2006 quattro diversi progetti: oltre alla commedia di Allen, Black Dahlia di Brian De Palma, The Prestige di Christopher Nolan e Il diario di una tata (2007). L'attrice veste anche i panni di Maria Bolena nel film L'altra donna del re per la quale interpretazione ottiene una candidatura ai Teen Choice Awards 2008.Nel 2008 Scarlett Johansson appare in un filmato d'archivio nel film Gomorra, tratto dal romanzo omonimo di Roberto Saviano. Rispettando il libro, quel cameo sarebbe dovuto spettare ad Angelina Jolie ma, non avendo ottenuto il permesso dagli Oscar per utilizzare il video di Angelina Jolie sul red carpet, venne utilizzato invece quello della Johansson al Festival del Cinema di Venezia del 2006. Nel 2009 l'attrice interpreta il ruolo della Vedova Nera nel film Iron Man 2 al fianco di Robert Downey Jr. e Gwyneth Paltrow. Nel 2010 entra a far parte del cast dell'adattamento cinematografico del romanzo Sotto la pelle diretto da Jonathan Glazer; nello stesso anno fa il suo debutto a Broadway nel dramma di Arthur Miller Uno sguardo dal ponte, in cui recita il personaggio di Catherine accanto a Liev Schreiber; la sua prima apparizione teatrale le vale il plauso della critica e la vittoria del Tony Award alla miglior attrice non protagonista in un'opera teatrale. Nel 2011 interpreta Kelly, una ragazza che gestisce uno zoo nel film La mia vita è uno zoo che vede nel cast Elle Fanning e Matt Damon.
Nel novembre 2011 appare la notizia secondo cui l'attrice si apprestava a dirigere il suo primo film, basato sul libro, edito postumo, di Truman Capote, Incontro d'estate. Nel 2012 la Johansson torna a vestire i panni della Vedova Nera nel film The Avengers. Il film riceve critiche entusiastiche ed è un successo al box office: incassa 1.518.812.988 dollari diventando così l'ottavo film di maggiore incasso della storia del cinema. Il 2 maggio 2012 riceve la stella numero 2470 sulla Hollywood Walk of Fame.

Nel gennaio 2013 Scarlett Johansson interpreta al teatro di Broadway la sensuale Maggie (ruolo che fu di Liz Taylor) ne La gatta sul tetto che scotta. Gira lo spot di Dolce & Gabbana per le fragranze The One e The One for Men accanto a Matthew McConaughey; la clip Street of Dreams è diretta da Martin Scorsese. Nel 2014 interpreta il ruolo di Lucy, nel film Lucy diretto da Luc Besson, e riprende il ruolo di Natasha Romanoff/Vedova Nera nei film Captain America: The Winter Soldier (2014), Avengers: Age of Ultron (2015), Captain America: Civil War (2016), Avengers: Infinity War (2018), Avengers: Endgame (2019), che è diventato il film di maggior incasso di tutti i tempi, e Black Widow (2021), di cui è anche produttrice esecutiva. È inoltre protagonista dello straniante film di fantascienza Under the Skin di Jonathan Glazer, in cui interpreta la creatura aliena nel corpo di una bella terrestre. Nel film l'attrice appare nel primo nudo integrale della sua carriera.Nel 2016 la Johansson viene scritturata dalla Disney per prendere parte al remake in live-action dell'omonimo Classico Disney Il libro della giungla, in cui l'attrice presta la sua voce all'intrigante e pericoloso pitone Kaa. Il film è diretto da Jon Favreau, e nel cast la Johansson affianca tra gli altri Bill Murray (sua co-star nel film Lost in Translation), Idris Elba e i premi Oscar Ben Kingsley, Lupita Nyong'o e Christopher Walken. Sempre nel 2016 torna in sala di doppiaggio: è sua la voce dell'istrice cantante Ash nel film d'animazione Sing. Nel 2017 è protagonista del film Ghost in the Shell, adattamento live-action dell'omonima saga d'animazione giapponese, nel ruolo di Motoko Kusanagi.Nel 2018 incomincia la lavorazione di Jojo Rabbit, recitando al fianco di Sam Rockwell, film diretto dal regista Taika Waititi, che dà vita a una commedia amara sul nazismo. Sempre nel 2018 viene incoronata dalla rivista Forbes come l'attrice più ricca dell'anno, con un guadagno di 40,5 milioni di dollari. L'anno successivo è protagonista, accanto ad Adam Driver, del drammatico Storia di un matrimonio, presentato in anteprima alla 76ª Mostra internazionale d'arte cinematografica di Venezia, per la quale ottiene la candidatura al Golden Globe per la migliore attrice in un film drammatico. Nel 2020 ottiene per la prima volta la candidatura al Premio Oscar, sia come miglior attrice protagonista per il suo ruolo in Storia di un matrimonio sia come miglior attrice non protagonista per Jojo Rabbit.


=== Carriera musicale ===
Dopo essere apparsa nei videoclip When the Deal Goes Down di Bob Dylan e What Goes Around... Comes Around di Justin Timberlake, e dopo essere salita sul palco del Coachella 2007 al fianco dei The Jesus and Mary Chain, l'attrice ha pubblicato un album composto da cover di Tom Waits, totalmente interpretate da lei. L'album, intitolato Anywhere I Lay My Head, è uscito il 20 maggio 2008 ed è stato accolto con poco entusiasmo dalla critica, ricevendo un totale di 59 su 100 su Metacritic. L'album vede la partecipazione di David Bowie in due brani.
A proposito della scelta di incidere l'album l'attrice ha dichiarato:

Nel 2009 ha inciso una cover della canzone di Jeff Buckley Last Goodbye per la colonna sonora del film La verità è che non gli piaci abbastanza. L'8 settembre 2009 è uscito un album collaborativo inciso con il cantautore Pete Yorn intitolato Break Up, ispirato dai duetti di Serge Gainsbourg con Brigitte Bardot.
Le sono state dedicate tre canzoni: la prima da un gruppo francese, The Teenagers, dal titolo di Starlett Johansson, la seconda dai Jai Alai Savant, dal titolo Scarlett Johansson Why Don't You Love Me?, e la terza dal cantautore italiano Lorenzo Fragola, dal titolo Scarlett Johansson.
Nel 2013 presta la sua voce alla canzone Before My Time di J. Ralph, che ottiene anche una candidatura ai Premi Oscar 2013 come "Miglior canzone", essendo presente nel film Chasing Ice. Nello stesso periodo ha dichiarato di aver formato una band tutta al femminile, chiamata One and Only Singles.


== Vita privata ==
Il 27 settembre 2008 sposa l'attore Ryan Reynolds, con una cerimonia in Canada. La coppia si è separata nel dicembre 2010, per divorziare ufficialmente nel luglio 2011.Durante il Festival del Cinema di Venezia 2013, l'attrice annuncia con un comunicato stampa di essere fidanzata con il giornalista francese Romain Dauriac. Il 4 settembre 2014 è nata, a New York, la loro prima figlia, Rose Dorothy. La coppia si è sposata il 1º ottobre 2014 in una cerimonia privata. Nel gennaio 2017 viene annunciato che la coppia si è separata durante l'estate del 2016. Nel marzo 2017 l'attrice annuncia di voler chiedere il divorzio e la custodia primaria della figlia Rose Dorothy.Da maggio 2019 è fidanzata ufficialmente con l'attore e comico Colin Jost, frequentato a partire dal 2017. Nell'ottobre 2020 i due si sposano a New York.


== Impegno sociale ==
Nel 2005 diventa ambasciatrice globale per Oxfam, una confederazione di organizzazioni non governative che combattono la povertà e l'ingiustizia. Nel marzo 2008 un utente inglese di eBay si aggiudica per 20.000 sterline un'asta benefica a sostegno di Oxfam, vincendo un trattamento estetico, due biglietti per partecipare all'anteprima mondiale de La verità è che non gli piaci abbastanza e un incontro di 20 minuti con la Johansson.
Nel gennaio del 2014 la Johansson rassegna le proprie dimissioni da Oxfam, a causa di divergenze di opinione. L'attrice è infatti diventata testimonial della campagna pubblicitaria della società produttrice di gasatori per bibite Sodastream, la cui principale fabbrica si trova in una colonia occupata in Cisgiordania. La società impiega personale palestinese e israeliano e sostiene che la fabbrica offra un modello esemplare di pacifica cooperazione. Il problema è che gli insediamenti sono considerati illegali dalla comunità internazionale e duramente condannati da molte Ong, tra cui proprio Oxfam.
Durante le primarie per le elezioni presidenziali statunitensi del 2008 si è schierata come sostenitrice del candidato democratico Barack Obama partecipando anche alla realizzazione del video musicale di propaganda Yes We Can insieme ad altri artisti internazionali. Sostiene i diritti gay ed è favorevole al matrimonio tra persone dello stesso sesso.


== Filmografia ==


=== Attrice ===
Genitori cercasi (North), regia di Rob Reiner (1994)
La giusta causa (Just Cause), regia di Arne Glimcher (1995)
Manny & Lo, regia di Lisa Krueger (1996)
Appuntamento col ponte (If Lucy Fell), regia di Eric Schaeffer (1996)
Felicità rubata (Fall), regia di Eric Schaeffer (1997)
Mamma, ho preso il morbillo (Home Alone 3), regia di Raja Gosnell (1997)
L'uomo che sussurrava ai cavalli (The Horse Whisperer), regia di Robert Redford (1998)
Mamma mi sono persa il fratellino! (My Brother the Pig), regia di Erik Fleming (1999)
L'uomo che non c'era (The Man Who Wasn't There), regia di Ethan e Joel Coen (2001)
Ghost World, regia di Terry Zwigoff (2001)
In fuga per la libertà (An American Rhapsody), regia di Éva Gárdos (2001)
Arac Attack - Mostri a otto zampe (Eight Legged Freaks), regia di Ellory Elkayem (2002)
Lost in Translation - L'amore tradotto (Lost in Translation), regia di Sofia Coppola (2003)
La ragazza con l'orecchino di perla (Girl with a Pearl Earring), regia di Peter Webber (2003)
Perfect Score (The Perfect Score), regia di Brian Robbins (2004)
Una canzone per Bobby Long (A Love Song for Bobby Long), regia di Shainee Gabel (2004)
Le seduttrici (A Good Woman), regia di Mike Barker (2004)
In Good Company, regia di Paul Weitz (2004)
Match Point, regia di Woody Allen (2005)
The Island, regia di Michael Bay (2005)
Scoop, regia di Woody Allen (2006)
Black Dahlia, regia di Brian De Palma (2006)
The Prestige, regia di Christopher Nolan (2006)
Il diario di una tata (The Nanny Diaries), regia di Shari Springer Berman e Robert Pulcini (2007)
L'altra donna del re (The Other Boleyn Girl), regia di Justin Chadwick (2008)
Vicky Cristina Barcelona, regia di Woody Allen (2008)
The Spirit, regia di Frank Miller (2008)
La verità è che non gli piaci abbastanza (He's Just Not That Into You), regia di Ken Kwapis (2009)
Iron Man 2, regia di Jon Favreau (2010)
La mia vita è uno zoo (We Bought a Zoo), regia di Cameron Crowe (2011)
The Avengers, regia di Joss Whedon (2012)
Hitchcock, regia di Sacha Gervasi (2012)
Don Jon, regia di Joseph Gordon-Levitt (2013)
Under the Skin, regia di Jonathan Glazer (2013)
Chef - La ricetta perfetta (Chef), regia di Jon Favreau (2014)
Captain America: The Winter Soldier, regia di Anthony e Joe Russo (2014)
Lucy, regia di Luc Besson (2014)
Avengers: Age of Ultron, regia di Joss Whedon (2015)
Ave, Cesare! (Hail, Caesar!), regia di Joel ed Ethan Coen (2016)
Captain America: Civil War, regia di Anthony e Joe Russo (2016)
Ghost in the Shell, regia di Rupert Sanders (2017)
Crazy Night - Festa col morto (Rough Night), regia di Lucia Aniello (2017)
Avengers: Infinity War, regia di Anthony e Joe Russo (2018)
Captain Marvel, regia di Anna Boden e Ryan Fleck (2019) - cameo non accreditato
Avengers: Endgame, regia di Anthony e Joe Russo (2019)
Jojo Rabbit, regia di Taika Waititi (2019)
Storia di un matrimonio (Marriage Story), regia di Noah Baumbach (2019)
Black Widow, regia di Cate Shortland (2021)


=== Doppiatrice ===
SpongeBob - Il film (The SpongeBob SquarePants Movie), regia di Stephen Hillenburg (2004)
Nome in codice: Kommando Nuovi Diavoli (Codename: Kids Next Door) – serie animata, 17 episodi (2003-2008)
Lei (Her), regia Spike Jonze (2013)
Il libro della giungla (The Jungle Book), regia di Jon Favreau (2016)
Sing, regia di Garth Jennings (2016)
L'isola dei cani (Isle of Dogs), regia di Wes Anderson (2018)


=== Produttrice ===
Black Widow, regia di Cate Shortland (2021)


== Teatro ==
Uno sguardo dal ponte, di Arthur Miller, regia di Gregory Mosher. Cort Theatre di Broadway (2010)
La gatta sul tetto che scotta, di Tennessee Williams, regia di Rob Ashford. Richard Rodgers Theatre di Broadway (2013)


== Discografia parziale ==


=== Album in studio ===
2008 – Anywhere I Lay My Head
2009 – Break Up (con Pete Yorn)


=== EP ===
2008 – Live Session EP
2009 – Live at KCRW.com (con Pete Yorn)


=== Singoli ===
2008 – Falling Down/Yesterday Is Here
2009 – Relator (con Pete Yorn)
2009 – Blackie's Dead (con Pete Yorn)


=== Audiolibri ===
2009 – The Dive from Clausen's Pier
2016 - Alice's Adventures In Wonderland


== Riconoscimenti ==
Premio Oscar2020 – Candidatura alla miglior attrice protagonista per Storia di un matrimonio
2020 – Candidatura alla miglior attrice non protagonista per Jojo Rabbit
Golden Globe2004 – Candidatura alla miglior attrice in un film drammatico per La ragazza con l'orecchino di perla
2004 – Candidatura alla miglior attrice in un film commedia o musicale per Lost in Translation - L'amore tradotto
2005 – Candidatura alla miglior attrice in un film drammatico per Una canzone per Bobby Long
2006 – Candidatura alla miglior attrice non protagonista per Match Point
2020 – Candidatura alla miglior attrice in un film drammatico per Storia di un matrimonioPremio BAFTA2004 – Migliore attrice protagonista per Lost in Translation - L'amore tradotto
2004 – Candidatura alla migliore attrice protagonista per La ragazza con l'orecchino di perla
2020 – Candidatura alla migliore attrice protagonista per Storia di un matrimonio
2020 – Candidatura alla miglior attrice non protagonista per Jojo RabbitBlockbuster Entertainment Awards1999 – Candidatura alla miglior attrice non protagonista per L'uomo che sussurrava ai cavalliBoston Society of Film Critics2001 – Candidatura alla migliore attrice non protagonista per Ghost World
2003 – Miglior attrice per Lost in Translation - L'amore tradottoBritish Independent Film Awards2004 – Candidatura alla miglior attrice per La ragazza con l'orecchino di perla
2014 – Candidatura alla miglior attrice per Under the SkinChicago Film Critics Association Awards1999 – Candidatura alla miglior attrice promettente per L'uomo che sussurrava ai cavalli
2004 – Candidatura alla miglior attrice per Lost in Translation - L'amore tradotto
2006 – Candidatura alla miglior attrice non protagonista per Match Point
2014 – Candidatura alla miglior attrice per Under the Skin
2019 – Candidatura alla miglior attrice per Storia di un matrimonioCritics' Choice Awards2004 – Candidatura alla miglior attrice non protagonista per Lost in Translation - L'amore tradotto
2014 – Candidatura alla miglior attrice non protagonista per Lei
2015 – Candidatura alla miglior attrice in un film d'azione per Lucy
2016 – Candidatura alla miglior attrice in un film d'azione per Captain America: Civil War
2020 – Candidatura alla miglior attrice per Storia di un matrimonio
2020 – Candidatura alla miglior attrice non protagonista per Jojo RabbitDrama Desk Award2011 – Candidatura alla miglior attrice per A View from the Bridge
2012 – Stella sulla Hollywood Walk of FameFesta del Cinema di Roma2013 – Marc'Aurelio d'Argento per la miglior attrice per LeiGotham Independent Film Awards2009 – Miglior cast per Vicky Cristina Barcelona
2013 – Candidatura alla miglior attrice per Don Jon
2014 – Candidatura alla miglior attrice per Under the SkinIndependent Spirit Awards1997 – Candidatura alla miglior attrice per Manny & LoLondon Critics Circle Film Awards2004 – Candidatura alla miglior attrice per La ragazza con l'orecchino di perla
2015 – Candidatura alla migliore attrice per Ghost WorldMostra Internazionale d'Arte Cinematografica2004 – Premio Controcorrente per la miglior attriceMTV Movie Awards2004 – Candidatura alla miglior performance per Lost in Translation - L'amore tradotto
2014 – Candidatura al miglior bacio (condiviso con Joseph Gordon-Levitt) per Don Jon
2015 – Candidatura alla miglior performance per Lucy
2015 – Candidatura al miglior bacio (condiviso con Chris Evans) per Captain America: The Winter SoldierNew York Film Critics Online2004 – Miglior attrice per Lost in Translation - L'amore tradottoOnline Film Critics Society Awards2002 – Candidatura alla miglior attrice non protagonista per Ghost World
2004 – Candidatura alla miglior attrice per Lost in Translation - L'amore tradotto
2013 – Candidatura alla miglior attrice non protagonista per LeiE! People's Choice Awards2013 – Candidatura al volto dell'eroismo preferito per The Avengers
2013 – Candidatura all'intesa preferita (insieme a Jeremy Renner) per The Avengers
2016 – Candidatura all'attrice preferita in un film d'azione per Avengers: Age of Ultron
2017 – Candidatura all'attrice preferita in un film d'azione per Captain America: Civil War
2019 – Candidatura all'attrice preferita in un film Avengers: EndgameSatellite Award2004 – Candidatura alla miglior attrice non protagonista in un film commedia o musicale per Lost in Translation - L'amore tradotto
2019 – Miglior attrice in un film drammatico per Storia di un matrimonioSaturn Award2011 – Candidatura alla miglior attrice non protagonista per Iron Man 2
2014 – Miglior attrice non protagonista per Lei
2015 – Candidatura alla miglior attrice non protagonista per Captain America: The Winter Soldier
2017 – Candidatura alla miglior attrice non protagonista per Captain America: Civil War
2019 – Candidatura alla miglior attrice non protagonista per Avengers: EndgameScream Award2009 – Candidatura alla miglior attrice in un film di fantasy per The Spirit
2010 – Miglior attrice in un film di fantascienza per Iron Man 2Screen Actors Guild Award2020 – Candidatura alla migliore attrice protagonista per Storia di un matrimonio
2020 – Candidatura alla migliore attrice non protagonista per Jojo RabbitTeen Choice Award2013 – Candidatura alla miglior attrice in un film sci-fi o fantasy per The Avengers
2013 – Candidatura alla miglior star cinematografica femminile dell'estate per The Avengers
2015 – Candidatura alla miglior attrice in un film Sci-Fi/Fantasy per Avengers: Age of Ultron
2016 – Candidatura alla miglior attrice in un film sci-fi/fantasy per Captain America: Civil War
2018 – Miglior attrice in un film d'azione per Avengers: Infinity War
2019 – Miglior attrice in un film d'azione per Avengers: EndgameTheatre World Award2011 – Miglior attrice teatrale per A View from the BridgeTony Award2011 – Miglior attrice in uno spettacolo teatrale per A View from the BridgeToronto Film Critics Association Awards2002 – Miglior attrice non protagonista per Ghost WorldYoung Artist Award1999 – Candidatura alla miglior performance in un film drammatico per L'uomo che sussurrava ai cavalli
1999 – Miglior attrice giovane in un film drammatico per L'uomo che sussurrava ai cavalli
2002 – Miglior attrice per In fuga per la libertà
2002 – Candidatura al miglior cast per In fuga per la libertà


== Doppiatrici italiane ==
Nelle versioni in italiano delle opere in cui ha recitato, Scarlett Johansson è stata doppiata da: 

Domitilla D'Amico in La giusta causa, L'uomo che sussurrava ai cavalli, In fuga per la libertà, La verità è che non gli piaci abbastanza, Iron Man 2, The Avengers, Hitchcock, Captain America: The Winter Soldier, Avengers: Age of Ultron, Captain America: Civil War, Ghost in the Shell, Crazy Night - Festa col morto, Avengers: Infinity War, Captain Marvel, Avengers: Endgame, Storia di un matrimonio, Jojo Rabbit
Perla Liberatori in Mamma, ho preso il morbillo, Appuntamento col ponte, Lost in Translation - L'amore tradotto, Entourage, La ragazza con l'orecchino di perla, Una canzone per Bobby Long, In Good Company, Le seduttrici, Il diario di una tata, L'altra donna del re, La mia vita è uno zoo
Ilaria Stagni in Match Point, Scoop, Black Dahlia, Vicky Cristina Barcelona, Under the Skin, Chef - La ricetta perfetta, Lucy, Ave, Cesare!
Valentina Mari in Mamma mi sono persa il fratellino!
Alessia Amendola in Arac Attack - Mostri a otto zampe
Cristina Giachero in L'uomo che non c'era
Connie Bismuto in The Island
Monica Bertolotti in Ghost World
Barbara De Bortoli in The Prestige
Ilaria Latini in Perfect Score
Rossella Acerbo in The Spirit
Stella Musy in Don JonCome doppiatrice viene sostituita da:

Perla Liberatori in Spongebob - Il film
Micaela Ramazzotti in Lei
Giovanna Mezzogiorno ne Il libro della giungla
Chiara Gioncardi in Sing
Domitilla D'Amico in L'isola dei cani


== Note ==


== Bibliografia ==
(EN) Cutler Durkee, People: Child Stars, Then & Now, Time Inc Home Entertaiment, 2008,  p. 67, ISBN 1-60320-014-2.


== Altri progetti ==

 Wikiquote contiene citazioni di o su Scarlett Johansson
 Wikimedia Commons contiene immagini o altri file su Scarlett Johansson


== Collegamenti esterni ==

 Scarlett Johansson, su sapere.it, De Agostini. 
(EN) Scarlett Johansson, su Enciclopedia Britannica, Encyclopædia Britannica, Inc. 
(EN) Scarlett Johansson, su Models.com, Models.com, Inc. 
(EN) Scarlett Johansson, su MobyGames, Blue Flame Labs. 
 Scarlett Johansson, su Last.fm, CBS Interactive. 
(EN) Scarlett Johansson, su AllMusic, All Media Network. 
(EN) Scarlett Johansson, su Discogs, Zink Media. 
(EN) Scarlett Johansson, su MusicBrainz, MetaBrainz Foundation. 
(EN) Scarlett Johansson, su WhoSampled. 
 Scarlett Johansson, su CineDataBase, Rivista del cinematografo. 
 Scarlett Johansson, su MYmovies.it, Mo-Net Srl. 
 Scarlett Johansson, su Movieplayer.it. 
 Scarlett Johansson, su FilmTv.it, Arnoldo Mondadori Editore. 
(EN) Scarlett Johansson, su Internet Movie Database, IMDb.com. 
(EN) Scarlett Johansson, su AllMovie, All Media Network. 
(EN) Scarlett Johansson, su Rotten Tomatoes, Flixster Inc. 
(EN) Scarlett Johansson, su Metacritic, CBS Interactive Inc. 
(EN) Scarlett Johansson, su TV.com, CBS Interactive Inc. 
(EN) Scarlett Johansson, su AFI Catalog of Feature Films, American Film Institute. 
(EN) Scarlett Johansson, su BFI Film & TV Database, British Film Institute. 
(EN) Scarlett Johansson, su Internet Broadway Database, The Broadway League. 
(DE, EN) Scarlett Johansson, su filmportal.de. 
(EN) Scarlett Johansson, su Behind The Voice Actors, Inyxception Enterprises. 
 Scheda di Scarlett Johansson, su film.it.