L'Esercito degli Stati Uniti d'America (in inglese: United States Army, spesso abbreviato in U.S. Army) costituisce la più grande delle forze armate degli Stati Uniti d'America.
Il nucleo originario fu il Continental Army, istituito il 14 giugno 1775, prima della dichiarazione d'indipendenza, per affrontare la prevedibile guerra contro le forze del Regno Unito.Nell'anno fiscale 2017 lo United States Army si componeva di 475 000 soldati, la Army National Guard (ARNG) 342 000, la United States Army Reserve (USAR) 198 000, ripartito in 10 divisioni e unità indipendenti.


== Storia ==


=== La rivoluzione americana ed il Continental Army ===
Il 14 giugno 1775 il Congresso Continentale affidò al Generale Washington il comando dell'Esercito Continentale con la missione di contrastare la Gran Bretagna. Inizialmente tale esercito fu profondamente influenzato dalle tecniche e procedure di combattimento dell'Esercito britannico data la sua composizione essenzialmente di ex militari della Corona. Con il progredire degli eventi della guerra di indipendenza americana, l'esercito continentale fu molto influenzato dalla Francia e dalla Prussia, grazie alla loro assistenza, specialmente con Friedrich Wilhelm von Steuben
George Washington utilizzò la tecnica della guerra di logoramento e della guerriglia (attacca e scappa) e grazie anche all'aiuto di francesi, spagnoli e olandesi l'Esercito continentale, dopo le vittorie di Trenton e Princeton e la risolutiva vittoria di Yorktown, ebbe la meglio sulle forze ostili. Tale successo venne sancito e riconosciuto dal Trattato di Parigi con cui venne riconosciuta l'indipendenza degli Stati Uniti. Per sostituire il Continental Army, sciolto dopo la guerra, il Congresso creò il 3 giugno 1784 lo United States Army.


=== I conflitti nel XIX secolo e la guerra di secessione ===
Nel 1812-1815 si consumò la seconda e risolutiva guerra anglo-americana. In tale conflitto, le forze americane si rivelarono meno efficaci rispetto al precedente conflitto, ma ebbero comunque la meglio sugli avversari.

Inizialmente le truppe americane non riuscirono a difendere dall'attacco britannico la nuova capitale Washington, che venne presa e data alle fiamme dagli occupanti dopo la disastrosa battaglia di Bladensburg, rappresaglia per l'attacco americano ai possedimenti britannici in Canada. Vennero dati alle fiamme e distrutti gran parte degli edifici pubblici e di Governo, compresa la Casa bianca, ma vennero risparmiati gli edifici pubblici.
Tuttavia, l'esercito regolare dimostrò di essere abbastanza professionale per avere la meglio sulle truppe britanniche, come accadde nella battaglia di Niagara, sotto il comando dei generali Winfield Scott e Jacob Brown.
Due settimane dopo tale battaglia e contemporaneamente alla vittoria americana ottenuta da Andrew Jackson nella battaglia di New Orleans, venne stipulato un trattato tra le parti, che sanciva il mantenimento dello status quo.
Successivamente, dal 1815 al 1860, le truppe americane furono coinvolte in numerosissimi conflitti, per lo più su piccola scala, contro i nativi americani, a causa delle mire espansionistiche americane secondo la dottrina del "Manifest Destiny".
L'esercito americano combatté e vinse anche la breve guerra messicano-americana, la cui vittoria portò l'annessione di tutti o parte degli Stati della California, Nevada, Utah, Colorado, Arizona, Wyoming e Nuovo Messico.
La guerra civile americana (1861-1865) fu la guerra più dispendiosa per gli Stati Uniti. Dopo la secessione degli Stati del Sud, le truppe del sud attaccarono, iniziando formalmente la guerra, le truppe avversarie a Fort Sumter a Charleston (Carolina del Sud). Per i primi due anni, le truppe confederate furono saldamente prevalenti su quelle degli Stati Uniti, ma dopo le battaglie risolutive di Gettysburg in oriente e Vicksburg in occidente, la netta supremazia industriale e tecnologica degli Stati del Nord portò alla sconfitta della Confederazione che fu costretta a chiedere la resa incondizionata ad Appomattox nel mese di aprile 1865. In base ai dati del censimento 1860, l'8% di tutti i maschi bianchi di età compresa tra 13-43 morirono in guerra: 6% al Nord e il 18% nel Sud. In seguito alla guerra civile, l'esercito americano ha combattuto una lunga battaglia con i nativi americani, che hanno resistito all'espansione degli Stati Uniti verso il centro del continente.
Al termine della guerra di secessione americana, con una legge del 1866 voluta dal presidente Andrew Johnson, si ristrutturò profondamente l'esercito trasformandolo fondamentalmente in un organismo di polizia militare con compiti di controllo dell'ordine negli ex-Stati confederati e nei territori dell'Ovest.
Gli stipendi, inoltre, venivano pagati in assegni al portatore che dovevano essere cambiati in danaro contante a spese dell'interessato. A questo si aggiunga che la prima vestizione dei soldati era a carico del Governo (camicia blu scura con pantaloni blu chiari e stivali al ginocchio), ma che successivamente riparazioni e nuovi capi di vestiario erano a carico degli interessati; da ciò si deduce che le "uniformi" erano spesso molto poco uniformi lasciando ampio spazio, specie tra gli ufficiali, a capi di vestiario "civile" (famosa la giacca di pelle chiara con frange alle maniche proprio del ten. col. George Armstrong Custer).
Tuttavia, a partire dalla fine del XIX secolo, gli Stati Uniti divennero un potenziale attore della politica internazionale e le vittorie conseguite nella guerra ispano-americana e nella guerra filippino-americana e gli interventi in America latina e in Cina in occasione della ribellione dei Boxer le fecero acquisire maggior prestigio e ne aumentarono l'estensione territoriale.


=== Il XX secolo, le guerre mondiali e la guerra del Vietnam ===

Nel 1910 il Corpo delle trasmissioni acquistò e fece volare il primo aereo dell'Esercito americano, un biplano Wright Type A.
Nel 1917, ufficialmente in risposta alla guerra sottomarina indiscriminata tedesca, gli Stati Uniti entrarono nella prima guerra mondiale nello schieramento dell'Intesa (Francia, Gran Bretagna, Russia, Italia). Le truppe statunitensi, guidati dal generale John J. Pershing, ebbero un ruolo importante nella fase finale del conflitto e contribuirono alla vittoria dell'Intesa. Con l'armistizio l'11 novembre 1918, l'esercito ancora una volta venne ridimensionato.
Il 7 dicembre 1941, in seguito all'attacco giapponese a sorpresa di Pearl Harbor, gli Stati Uniti entrarono nella seconda guerra mondiale. L'esercito mise in atto, sotto la guida del capo di Stato maggiore, generale George Marshall, un enorme programma di espansione e si trasformò in una moderna macchina da guerra completamente motorizzata, che prese parte a tutte le più importanti campagne della seconda parte della guerra. Dopo una fase iniziale caratterizzata da alcune sconfitte contro i giapponesi e i tedeschi, a partire dal 1943 l'esercito americano fu decisivo per la vittoria degli Alleati nelle campagne in Europa e nel Pacifico. Il generale Dwight Eisenhower era il comandante supremo delle forze alleate in Europa nord-occidentale e ricevette il 7 maggio 1945 la resa della Germania, mentre il generale Douglas MacArthur, comandante supremo nel fronte del Pacifico, accolse la resa del Giappone il 2 settembre 1945.
Nel 1950 scoppiò la guerra di Corea e l'esercito statunitense vi partecipò sotto il comando prima del generale MacArthur, poi del generale Matthew Ridgway e infine del generale Mark Clark. Il conflitto ebbe fasi alterne e terminò solo nel 1953 con una precaria tregua di compromesso.
All'inizio dell'1960 scoppiò la guerra del Vietnam e l'esercito statunitense impiegò un gran numero di soldati nel periodo 1965-1973, al comando prima del generale William Westmoreland nel periodo della cosiddetta Escalation, poi dal 1968 del generale Creighton Abrams, infine dal 1972 dal generale Frederick Weyand. Nonostante il grande impegno e le dure perdite subite, l'esercito non riuscì ad ottenere la vittoria e venne infine ritirato entro il 1973 senza poter impedire il crollo del Vietnam del Sud.
Nel 1961, viene condannato a morte John Arthur Bennett, ex militare epilettico con la licenza elementare, accusato di stupro e tentato omicidio di una ragazza austriaca di 11 anni. L'impiccagione fu eseguita a Fort Leavenworth, dopo quattro processi, la convalida del presidente Dwight Eisenhower e il diniego della grazia da parte del successore Kennedy. Al 2019, si trattava dell'ultima condanna a morte da parte di una corte marziale statunitense.


=== Il XXI secolo e l'impegno internazionale ===
Dopo la fine della guerra fredda e gli attentati dell'11 settembre e l'inizio della guerra globale al terrorismo, lo U.S. Army in accordo col resto delle Forze Armate nazionali e della Nato è stato impiegato in due grandi operazioni militari: l'invasione dell'Afghanistan nel 2001 e la seconda guerra del Golfo in Iraq nel 2003. In Iraq l'US Army ha subito più di 4 000 perdite e migliaia di feriti.Lo U.S. Army è impegnato in un cruciale programma di modernizzazione secondo la dottrina network-centrica. Con la cancellazione del programma "FCS", il programma di modernizzazione più importante è il TDB.


== Competenze e funzioni ==
Lo U.S.Army è la branca terrestre delle forze armate degli Stati Uniti d'America; la sua missione primaria è quella di fornire le strategie e le capacità necessarie alla sicurezza e alla difesa nazionale degli Stati Uniti d'America e il suo controllo è affidato al Department of the Army, uno dei tre dipartimenti facenti capo al Dipartimento della Difesa.
A capo del Dipartimento dell'Esercito è posto un funzionario civile che assume il titolo di Segretario dell'Esercito, equivalente ad un Sottosegretario di Stato alla Difesa italiano con delega all'Esercito, e assume il vertice della gerarchia dell'Esercito. All'apice della gerarchia militare è posto il Capo di Stato Maggiore dell'Esercito, che è il più alto Ufficiale in grado dell'Esercito. La legislazione americana prospetta per tale branca le seguenti funzioni:
preservare la pace e la sicurezza, assicurare la difesa degli USA e dalle aree da essi occupate;
sostenere le politiche nazionali;
realizzare gli obiettivi di politica nazionale;
combattere ogni nazione che possa nuocere alla pace e alla sicurezza degli Stati Uniti d'America.


== Organizzazione ==


=== Struttura ===
Lo U.S. Army è composto da tre componenti, una attiva e due di riserva:

Forze attive o Esercito regolare
Army Reserve
Army National Guard


=== Organizzazioni delle unità regolari ===
L'US Army consiste di dieci divisioni attive oltre a diverse unità indipendenti. Il numero di unità è destinato a crescere, con quattro nuove brigate che saranno complete nel 2013, per un totale di 74 200 soldati in più rispetto al gennaio 2007. Ogni divisione consisterà in quattro brigate operative terrestri, almeno una brigata d'aviazione come pure una d'artiglieria e una per i servizi di supporto. Sarà possibile aggiungere brigate addizionali ai quartier generali delle divisioni in base alle missioni assegnate.
All'interno dell'Army National Guard (Guardia Nazionale) e dell'Army Reserve (Riserva dell'Esercito) ci sono altre otto divisioni, oltre quindici brigate di manovra, altre brigate di supporto e battaglioni indipendenti di cavalleria, fanteria, artiglieria, aviazione, genio e di supporto. L'Army Reserve fornisce virtualmente tutti i membri delle operazioni psicologiche (psychological operations) e degli affari civili.


=== Headquarters, United States Department of the Army (HQDA) ===


==== Army Commands ====
 United States Army Forces Command - FORSCOM
 I Corps
 III Corps
 XVIII Airborne Corps
 First Army
 United States Army Reserve Command
 20th CBRNE Command
 32nd Army Air and Missile Defense Command
 National Training Center
 Joint Readiness Training Center
 Air Traffic Services Command
 United States Army Materiel Command - AMC
 United States Army Training and Doctrine Command - TRADOC
 United States Army Futures Command - AFC


==== Army Service Component Commands ====
 United States Army Africa - USARAF
 United States Army Central - USARCENT
 United States Army North - USARNORTH
 United States Army South - USARSO
 United States Army Europe - USAREUR
 United States Army Pacific - USARPAC
 United States Army Special Operations Command - USASOC
 Military Surface Deployment and Distribution Command -SDDC
 United States Army Space and Missile Defense Command/Army Forces Strategic Command - USASMDC/ARSTRAT
 United States Army Cyber Command - USARCYBER


==== Direct Reporting Units ====
United States Army Medical Command - MEDCOM
 United States Army Intelligence and Security Command - INSCOM
United States Army Criminal Investigation Command -USACIDC
United States Army Human Resources Command -HRC
United States Army Corps of Engineer - USACE
United States Army Military District of Washington - MDW
 United States Army Test and Evaluation Command - ATEC
United States Military Academy - USMA
United States Army Acquisition Support Center - USAASC
United States Army Installation Management Command - IMCOM
United States Army War College
Arlington National Cemetery
United States Army Accessions Support Brigade


=== Special Operations Forces - Forze per operazioni speciali ===

 US Army Special Operations Command (Aviotrasportato):


== Equipaggiamenti ==


=== Armi ===
L'arsenale dello US Army è molto vario e fornito.
La maggior parte delle forniture militari sono "made in U.S.", cosa che favorisce la crescita della fiorente industria militare nazionale, ma ci sono anche prodotti provenienti da industrie estere, compresa quella italiana.

Le principali armi in dotazione sono:

Fucile d'assalto M16
Carabina M4
Pistola M9 (è in corso la sostituzione con la pistola M17)
Mitragliatrice leggera M249 light machine gun (LMG)
Mitragliatrice media M240
Mitragliatrice pesante Browning M2
Fucile semiautomatico M14
Fucile di precisione M40A3
Fucile di precisione anti-materiale Barrett M82
Baionetta M9
Lanciagranate a colpo singolo M203 da 40 mm
Lanciagranate automatico Mk19
Mortaio da 60 mm M224
Mortaio da 81 mm M252
Mortaio da 120 mm M120
Cannone da 25 mm M242 Bushmaster
Cannone da 30 mm M230Inoltre esistono varie armi che non sono ancora adottate o sono in fase di test:

Fucile d'assalto Remington ACR, innovativo fucile automatico di precisione.
Fucile d'assalto FN SCAR, fucile che ha saputo dare prestazioni migliori dell'M4 e utilizza il medesimo calibro.
Fucile d'assalto Barrett REC7, innovativo fucile d'assalto che sfrutta un calibro maggiore dell'M16 e può abbattere bersagli attraverso giubbotti antiproiettile e muri.
Fucile di precisione M200 CheyTac, preciso fucile bolt action studiato per ospitare e sparare un calibro simile al.50 BMG.
M 777 cannone d'artiglieria pesante.
Heckler & Koch XM8, innovativo fucile d'assalto.


=== Veicoli ===

Il parco macchine dello US Army è uno dei più nutriti del mondo. Associa un gran numero di veicoli di produzione americana, ma anche straniera considerati "allo stato dell'arte" il meglio che ci sia in circolazione. Questi mezzi sono generalmente i più costosi non solo nell'acquisto, ma anche nel cosiddetto "life cost cycle", cosa che li rende acquistabili solo da un numero limitatissimo di clienti.
I principali mezzi ad inventario sono:

Humvee (veicolo ruotato multiruolo, utilizzato per molte mansioni: trasporto di personale, piattaforma per armi montate come mitragliatrici o TOW, sistemi contraerei, veicolo da ricognizione, ambulanza ed altri) in più di 150 000 unità
M113 (Apc) in più di 6 300 unità
M1 Abrams (Carro armato da combattimento dell'US Army) in più di 7 800  unità
M2/M3 Bradley (veicolo da combattimento della fanteria) in più di 6 700  unità
M1126 Stryker (Apc) in più di 1 000 unità
MRAP, Mezzo resistente a mine e protetto da imboscate, utilizzato solo per: OEF e OiF
BAE Caiman


==== Artiglieria ====
M-119A2, Obice da 105 mm
M-777A2, Obice da 155 mm
M-109A6 Paladin, Obice semovente da 155 mm, oltre 950 unità
M-270A1 MLRS, lanciarazzi multiplo
M-142 HIMARS, lanciarazzi multiplo ad elevata mobilità


==== Sistemi anti-aerei e anti-missile ====
AN/TWQ-1 Avenger
MIM-104 Patriot
7 batterie di THAAD
Centurion C-Ram
44 Exo-Atmospheric Kill Vehicle, montati su missili intercettori basati a terra


== Mezzi aerei ==


== Personale ==
Il personale dello U.S. Army è costituito dai militari in servizio in una delle tre componenti: il Regular Army (tecnicamente definito United States Army senza ulteriori specificazioni), la Riserva e la Guardia Nazionale dell'Esercito; in particolari periodi storici ne è esistita anche una quarta, l'Army of the United States, composto dai soldati reclutati coattivamente mediante il servizio di leva obbligatorio, che però è stato disattivato nel 1972. Vanno perciò esclusi dal computo del personale i dipendenti civili del dipartimento dell'Esercito (a sua volta suddivisione del dipartimento della Difesa del governo federale), unità aggregate da altre forze armate o agenzie governative e i contractor che vengono ingaggiati per operazioni militari o paramilitari.
Il termine corretto per definire un generico militare dello U.S. Army, a prescindere dal grado o dalla funzione rivestiti, è “Soldier”.


=== Organico ===
L'organico dello U.S. Army è definito dal dipartimento della Difesa, che annualmente presenta una proposta di bilancio della Difesa al Presidente degli Stati Uniti. Questi, a sua volta, la propone al Congresso perché sia approvata in entrambe le camere. Nel 2017 l'Esercito statunitense poteva contare su 990 000 soldati complessivi, così suddivisi fra le tre componenti summenzionate:

Regular Army: 460 000
Guardia Nazionale dell'Esercito: 335 000
Riserva: 335 000


=== Gerarchia militare ===
È presentata la successione gerarchica dei gradi dello U.S. Army. In ragione delle diverse radici storiche e culturali, la denominazione e la suddivisione in gradi dell'Esercito statunitense non è interamente sovrapponibile a quella dell'Esercito italiano, da cui proviene principalmente la terminologia militare della lingua italiana, e questo rende una traduzione integrale non sempre possibile.


==== Commissioned officers ====
I commissioned officers equivalgono alla categoria ufficiali delle forze armate italiane. La “commission” è il documento con cui il Capo dello Stato conferisce all'ufficiale i suoi poteri. Dalla guerra d'indipendenza americana in poi, in poi la commission degli ufficiali statunitensi viene firmata dal Presidente degli Stati Uniti all'atto dell'immissione in ruolo di ciascun nuovo ufficiale.


==== Warrant Officers ====
Il ruolo dei Warrant Officers è formato da ufficiali specialisti provenienti prevalentemente dalla categoria degli enlisted; si colloca gerarchicamente fra i sottufficiali (NCO) e gli ufficiali (commissioned officers). Non è possibile proporre una traduzione del termine warrant officer, categoria presente nelle forze armate anglosassoni. “Warrant” indica un “mandato”, un documento sempre a firma del Capo dello Stato che affida al militare i poteri in questione, diversi e più limitati rispetto a quelli stabiliti nella commission.


==== Enlisted ====
La categoria degli enlisted, che potrebbe essere indicata con “sottufficiali e truppa” in italiano, comprende la truppa (gradi da private, soldato semplice, a specialist) e i non-commissioned officers (NCO), alla lettera “ufficiali senza commissione” (in quanto non ricevono nessun tale documento, ma vengono scelti internamente dalla gerarchia e da essa ricevono le loro prerogative) e solitamente tradotti per analogia “sottufficiali”.


=== Arruolamento ===


=== Addestramento ===
L'addestramento nell'US Army è generalmente diviso in due categorie: individuale e collettivo.
Il basic training (addestramento di base per le reclute) consiste in dieci settimane, a cui segue l'Advanced Individualized Training (AIT) (Addestramento Individuale Avanzato), in cui i soldati vengono preparati per la loro MOS (Military Occupational Specialties, Specializzazione Occupazionale Militare, che indica il particolare campo di competenze del militare) in una delle molte località di addestramento negli Stati Uniti. La durata dell'AIT varia a seconda del MOS in questione.
Per i futuri ufficiali, invece, l'addestramento è preceduto dalla preparazione precedente alla nomina in diverse sedi: all'Accademia Militare degli Stati Uniti di West Point, al Reserve Officers' Training Corps (Corpo d'Addestramento per gli Ufficiali della Riserva, un corso offerto agli studenti universitari in cambio di borse di studio e benefici) o all'Officer Candidate School (Scuola Candidati Ufficiali, sita a Fort Benning, Georgia, che accetta sia civili che militari). In seguito alla nomina, i neo-ufficiali sono inviati al Basic Officer Leaders Course (in precedenza Officer Basic Course), che varia nel tempo e nel luogo a seconda del futuro impiego.
L'addestramento collettivo prende luogo sia nel luogo di servizio assegnato alle unità che nei tre Combat Training Centers (CTC) (Centri di Addestramento al Combattimento): il National Training Center (NTC) a Fort Irwin, California; il Joint Readiness Training Center (JRTC) a Fort Polk, Louisiana; il Joint Multinational Training Center (JMRC) nella Hohenfels Training Area ad Hohenfels, Germania.


== The 7 Army Core Values ==
Negli anni novanta del XX secolo, l'US Army adottò ufficialmente quelli che divennero noti come "The 7 Army Core Values" (I sette valori fondamentali dell'Esercito). Nell'ordine, essi sono:

Loyalty (Lealtà) - Essere fedeli alla Costituzione degli Stati Uniti d'America, all'US Army, alla propria unità e ai propri commilitoni.
Duty (Dovere) - Svolgere il proprio dovere.
Respect (Rispetto) - Trattare gli altri come dovrebbero essere trattati.
Selfless service (Servizio altruistico) - Mettere il bene della nazione, dell'Army e dei subordinati prima del proprio.
Honor (Onore) - Vivere secondo i valori dell'esercito.
Integrity (Integrità) - Fare quel che è giusto, sia legalmente che moralmente.
Personal Courage (Coraggio personale) - Affrontare paura, pericolo o avversità, sia in senso fisico che morale.I sette valori fondamentali (Core Values) vengono esposti in quest'ordine, a formare l'acronimo LDRSHIP (leadership).


== Note ==


== Voci correlate ==
Andrew Johnson
Continental Army
Forze armate degli Stati Uniti d'America
Guerra civile americana
Unità dell'United States Army
Uniformed services of the United States
Women's Army Corps


== Altri progetti ==

 Wikimedia Commons contiene immagini o altri file su United States Army


== Collegamenti esterni ==
(EN) Sito ufficiale dell'esercito degli Stati Uniti, su army.mil.
(EN) Sito ufficiale dell'esercito per il reclutamento, su goarmy.com. URL consultato il 25 aprile 2008 (archiviato dall'url originale il 15 novembre 2016).
(EN) Sito ufficiale di America's Army, gioco ufficiale dell'esercito, su americasarmy.com.
(EN) Unità dell'esercito degli Stati Uniti su Globalsecurity.com, su globalsecurity.org.
(EN) Araldi dell'esercito, su tioh.hqda.pentagon.mil. URL consultato il 25 aprile 2008 (archiviato dall'url originale il 5 aprile 2009).