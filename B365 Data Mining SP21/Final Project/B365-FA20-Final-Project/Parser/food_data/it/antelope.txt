L'Antelope Canyon è lo slot canyon più visitato degli Stati Uniti sudoccidentali. Si trova sulla terra Navajo vicino a Page, Arizona.


== Descrizione ==

L'Antelope Canyon consiste di due formazioni separate, chiamate Antelope Canyon superiore e Antelope Canyon inferiore. I due tratti sono separati dalla strada 98. Il rift che ha generato i due canyon, nel suo percorso verso il lago Powell trova per primo uno sbarramento costituito da una formazione di arenaria posta trasversalmente al suo percorso. Qui genera l'Antelope Canyon superiore (Upper Antelope Canyon) lungo solamente duecentosettanta metri, più agevole e facile. Proseguendo l'avvicinamento verso il lago, dopo cinque chilometri circa verso nord, l'erosione penetra nel terreno generando il più lungo e meno agevole Antelope Canyon inferiore (Lower Antelope Canyon) lungo oltre quattro chilometri. Entrambi i tratti, visitabili solo con l'assistenza delle guide Navaho, costituiscono una vera meraviglia della natura, e sono una vera sfida per i fotografi a causa delle difficili condizioni di luce. In alcuni periodi dell'anno e del giorno, il tratto superiore è caratterizzato dai fasci di luce che raggiungono il suolo. Entrambi i tratti dell'Antelope Canyon possono essere soggetti a inondazioni improvvise (flash flood). Violente piogge, anche molto distanti dal sito, possono infatti provocare improvvise e pericolose inondazioni con scarso o nullo preavviso.


== Geologia ==
L'Antelope Canyon (così come gli altri slot canyon) si è formato nel corso di milioni di anni a causa dell'erosione dell'arenaria da parte dell'acqua e del vento.


== Altri progetti ==

 Wikimedia Commons contiene immagini o altri file sull'Antelope Canyon


== Collegamenti esterni ==

(EN) Sito ufficiale, su antelopecanyon.com. 
(EN) Antelope Canyon, su Geographic Names Information System, USGS. 
 Galleria fotografica "The Lower Antelope Canyon", su gabrieletemporiti.com.
Antelope Canyon, la Cattedrale di erosione - Thewotme travelblog
 Slot Canyons of the American Southwest - Antelope Canyon, su americansouthwest.net. URL consultato il 22 dicembre 2006 (archiviato dall'url originale il 22 agosto 2006).
 Imprints of Light - Diario di viaggio ad Antelope Canyon e Horseshoe Bend, su imprintsoflight.com.