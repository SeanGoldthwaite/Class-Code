John Stephen Goodman (Saint Louis, 20 giugno 1952) è un attore statunitense.
Nel corso della sua carriera ha vinto un Emmy Award, due American Comedy Award, un Golden Globe, due People's Choice Awards, un TV Land Award, un Viewers for Quality Television Award ed un World Soundtrack Academy Award. Il 10 marzo 2017 è stato introdotto dall'amico Jeff Bridges nella Hollywood Walk of Fame.


== Biografia ==
John Goodman è nato a St. Louis, Missouri il 20 giugno del 1952. Figlio di Leslie Francis Goodman, morto per un attacco di cuore nel 1954 e di Virginia Roos. Ha una sorella, Elisabeth Horvath, e un fratello, Leslie. Le sue ascendenze hanno provenienze inglesi, gallesi, irlandesi e tedesche.Goodman ha frequentato la Affton High School. Nonostante il conseguimento di una borsa di studio sportiva per giocare a football americano alla Southwest Missouri State University, decide di rinunciare allo sport per intraprendere la carriera di attore. Per questo, ottenuta la laurea artistica, lascia il Missouri per New York nel 1975. Inizia a recitare a teatro in diversi spettacoli off-Broadway e in alcuni spot televisivi, prima di entrare nel mondo del cinema nei primi anni ottanta.
Goodman è celebre soprattutto per i suoi ruoli comici, tra i quali quello del marito di Roseanne Barr nella sitcom Pappa e ciccia, la voce di Sulley in Monsters & Co. e Fred Flintstone nel film I Flintstones. È apparso in ruoli diversi in numerosi film dei fratelli Coen. I ruoli per i quali Goodman è divenuto celebre sono quelli da colletto blu o come spalla del protagonista: in Seduzione pericolosa, è il poliziotto partner di Al Pacino; ne Il grande Lebowski, è Walter Sobchak, il miglior amico del protagonista interpretato da Jeff Bridges, e ne Il tocco del male, è ancora un poliziotto compagno di Denzel Washington.
Goodman ha interpretato spesso ruoli molto fisici per la sua mole, dall'alto di quasi 190 cm di altezza per un peso elevato, anche se in molte occasioni ha perso peso per interpretare ruoli particolari, come per esempio il giocatore di baseball Babe Ruth nel film del 1992 The Babe - La leggenda. Nel 1999 è anche nel cast de Le ragazze del Coyote Ugly.
Nel 2000 Goodman ha avuto una propria sitcom, Normal, Ohio, della quale è stata prodotta una sola stagione e nella quale interpretava un gay atipico che ritorna nella sua piccola cittadina natale per iniziare una nuova vita. Nel 2004 è apparso al fianco di Jean Smart nella serie tv prodotta dalla CBS Center of the Universe. Goodman è stato anche presentatore del celebre show della NBC Saturday Night Live, che ha condotto per tredici edizioni. Nel 1980 Goodman aveva partecipato al casting del programma per prendervi parte come comico, ma era stato rifiutato.
Goodman ha partecipato a quattro episodi della serie televisiva West Wing - Tutti gli uomini del Presidente, nel ruolo del portavoce della Camera dei rappresentanti degli Stati Uniti Glen Allen Walken, per diventare brevemente Presidente quando il Presidente degli Stati Uniti in carica Josiah Bartlet è costretto a rimettere temporaneamente il potere ai sensi i del 25º emendamento della Costituzione degli Stati Uniti. Aveva precedentemente già interpretato un ruolo nel quale diventava temporaneamente capo di Stato nel film Sua maestà viene da Las Vegas, dopo che l'intera famiglia reale britannica moriva in uno strano incidente.
John Goodman ha una stella sulla St. Louis Walk of Fame. Ha sostituito John Belushi (Jake Blues) come partner di Dan Aykroyd (Elwood Blues) nella celebre Blues Brothers Band. È apparso per la prima volta nel ruolo di "Mighty" Mack Blues al Saturday Night Live del 25 marzo 1995, per continuare ad interpretare il ruolo nel film Blues Brothers: Il mito continua. Ha continuato a suonare al fianco di Aykroyd e Jim Belushi (Zee Blues), fratello di John, fino al 2001, quando è stato costretto ad abbandonare il personaggio per problemi di salute.
Nell'ottobre del 2007 viene ricoverato in clinica per alcolismo. Nel 2010 riceve una candidatura agli Emmy Award per l'interpretazione di Neal Nicol in You Don't Know Jack - Il dottor morte. Nel 2011 recita in The Artist, film muto vincitore di 5 premi Oscar tra i quali quello per il miglior film. Nel 2012 recita in Di nuovo in gioco al fianco di Clint Eastwood, in Argo di Ben Affleck e in Flight diretto da Robert Zemeckis. Nel 2013 è stato candidato al premio Disney Legends ed è tornato a lavorare con i Fratelli Coen in A proposito di Davis.


== Filmografia ==


=== Attore ===


==== Cinema ====
La fuga di Eddie Macon (Eddie Macon's Run), regia di Jeff Kanew (1983)
Come ti ammazzo un killer (The Survivors), regia di Michael Ritchie (1983)
La rivincita dei nerds (Revenge of the Nerds), regia di Jeff Kanew (1984)
C.H.U.D., regia di Douglas Cheek (1984)
Maria's Lovers, regia di Andrej Končalovskij (1984)
Sweet Dreams, regia di Karel Reisz (1985)
The Big Easy - Brivido seducente (The Big Easy), regia di Jim McBride (1986)
True Stories, regia di David Byrne (1986)
Arizona Junior (Raising Arizona), regia di Joel Coen (1987)
Affittasi ladra, regia di Hugh Wilson (1987)
Nel nome del signore, regia di Mike Robe (1987)
Tipi sbagliati (The Wrong Guys), regia di Danny Bilson (1988)
L'ultima battuta (Punchline), regia di David Seltzer (1988)
Un amore, una vita (Everybody's All-American), regia di Taylor Hackford (1988)
Seduzione pericolosa (Sea of Love), regia di Harold Becker (1989)
Always - Per sempre (Always), regia di Steven Spielberg (1989)
Stella, regia di John Erman (1990)
Aracnofobia, regia di Frank Marshall (1990)
Sua maestà viene da Las Vegas (King Ralph), regia di David S. Ward (1991)
Barton Fink - È successo a Hollywood (Barton Fink), regia di Joel Coen (1991)
The Babe - La leggenda, regia di Arthur Hiller (1992)
Matinee, regia di Joe Dante (1993)
Nata ieri (Born Yesterday), regia di Luis Mandoki (1993)
Mister Hula Hoop (The Hudsucker Proxy), regia di Joel Coen (1994)
I Flintstones (The Flintstones), regia di Brian Levant (1994)
L'eroe del cielo (Pie in the Sky), regia di Bryan Gordon (1995)
Confessione finale (Mother Night), regia di Keith Gordon (1996)
I rubacchiotti (The Borrowers), regia di Peter Hewitt (1997)
Il tocco del male (Fallen), regia di Gregory Hoblit (1998)
Blues Brothers: Il mito continua (Blues Brothers 2000), regia di John Landis (1998)
Il grande Lebowski (The Big Lebowski), regia di Joel Coen (1998)
Dirty Work - Agenzia lavori sporchi (Dirty Work), regia di Bob Saget (1998)
Al di là della vita, regia di Martin Scorsese (1999)
The Runner, regia di Ron Moler (1999)
Da che pianeta vieni? (What Planet Are You From?), regia di Mike Nichols (2000)
Fratello, dove sei? (O Brother, Where Art Thou?), regia di Joel Coen (2000)
Le avventure di Rocky e Bullwinkle (The Adventures of Rocky & Bullwinkle), regia di Des McAnuff (2000)
Le ragazze del Coyote Ugly (Coyote Ugly), regia di David McNally (2000)
Happy Birthday, regia di Helen Mirren (2001)
On the Edge, regia di John Carney (2001)
My First Mister, regia di Christine Lahti (2001)
Un corpo da reato (One Night at McCool's), regia di Harald Zwart (2001)
Storytelling, regia di Todd Solondz (2001)
The Sweatbox, regia di John-Paul Davidson (2002)
Dirty Deeds - Le regole del gioco, regia di David Caesar (2002)
Masked and Anonymous, regia di Larry Charles (2003)
Overnight, regia di Tony Montana (2003)
Freshman orientation, regia di Ryan Shiraki (2004)
Beyond the Sea, regia di Kevin Spacey (2004)
Ballroom Dancing (Marilyn Hotchkiss' Ballroom Dancing & Charm School), regia di Randall Miller (2005)
Drunkboat, regia di Bob Mayer (2006)
Death Sentence, regia di James Wan (2007)
Un'impresa da Dio (Evan Almighty), regia di Tom Shadyac (2007)
Gigantic, regia di Matt Aselton (2008)
Speed Racer, regia delle sorelle Wachowski (2008)
L'occhio del ciclone - In the Electric Mist, regia di Bertrand Tavernier (2008)
La papessa, regia di Sönke Wortmann (2009)
I Love Shopping (Confessions of a Shopaholic), regia di P. J. Hogan (2009)
Red State, regia di Kevin Smith (2011)
The Artist, regia di Michel Hazanavicius (2011)
Molto forte, incredibilmente vicino (Extremely Loud and Incredibly Close), regia di Stephen Daldry (2011)
Candidato a sorpresa (The Campaign), regia di Jay Roach (2012)
Argo, regia di Ben Affleck (2012)
Di nuovo in gioco (Trouble with the Curve), regia di Robert Lorenz (2012)
Flight, regia di Robert Zemeckis (2012)
Una notte da leoni 3 (The Hangover: Part III), regia di Todd Phillips (2013)
Gli stagisti (The Internship), regia di Shawn Levy (2013)
A proposito di Davis (Inside Llewyn Davis), regia di Joel ed Ethan Coen (2013)
Spring Break '83, regia di Mars Callahan e Scott Spiegel (2014)
Monuments Men (The Monuments Men), regia di George Clooney (2014)
The Gambler, regia di Rupert Wyatt (2014)
L'ultima parola - La vera storia di Dalton Trumbo (Trumbo), regia di Jay Roach (2015)
Natale all'improvviso (Love the Coopers), regia di Jessie Nelson (2015)
10 Cloverfield Lane, regia di Dan Trachtenberg (2016)
Boston - Caccia all'uomo (Patriots Day), regia di Peter Berg (2016)
Kong: Skull Island, regia di Jordan Vogt-Roberts (2017)
Atomica bionda (Atomic Blonde), regia di David Leitch (2017)
C'era una volta a Los Angeles (Once Upon a Time in Venice), regia di Mark Cullen e Robb Cullen (2017)
Captive State, regia di Rupert Wyatt (2019)


==== Televisione ====
The Face of Rage – documentario TV (1983)
Chiefs – miniserie TV (1983)
Heart of Steel – film TV (1983)
Moonlighting – serie TV (1987)
Murder Ordained – film TV (1987)
Pappa e ciccia (Dan) – serie TV, 230 episodi (1988-2018)
Colombo – serie TV, episodio 8x02 (1989)
Saturday Night Live – varietà, 13 episodi (1989-2013)
Kingfish: A Story of Huey P. Long –  film TV (1995)
Un tram chiamato desiderio – film TV (1995)
Il prezzo della giustizia (The Jack Bull) – film TV (1999)
L'incredibile Michael (Now and Again) – serie TV (1999)
Normal, Ohio – serie TV 7 episodi (2000)
West Wing - Tutti gli uomini del Presidente (The West Wing) – serie TV, 4 episodi (2003-2004)
Center of the Universe – serie TV (2004)
Studio 60 on the Sunset Strip – serie TV 2 episodi (2006)
Un anno senza Babbo Natale (The Year Without a Santa Claus) – film TV, regia di Ron Underwood (2006)
You Don't Know Jack - Il dottor morte (You Don't Know Jack), regia di Barry Levinson – film TV (2010)
Treme – serie TV, 11 episodi (2010-2011)
Damages – serie TV, 10 episodi (2011)
Community – serie TV, 6 episodi (2011-2012)
Alpha House – serie TV, 21 episodi (2013-2014)
Black Earth Rising - serie TV, 8 episodi (2018)
The Righteous Gemstones – serie TV, 9 episodi (2019-in corso)


=== Doppiatore ===
Frosty Returns - cortometraggio TV (1992)
We're Back! - Quattro dinosauri a New York (1993)
The Real Macaw (1998)
Rudolph, il cucciolo dal naso rosso (1998)
I Simpson - serie TV, episodio 11x08 (1999)
Futurama - serie TV, 1 episodio (1999)
Pigs Next Door - serie TV (2000)
Le follie dell'imperatore (2000)
Monsters & Co. (2001)
La nuova macchina di Mike - cortometraggio (2002)
Il libro della giungla 2 (2003)
Clifford's Really Big Movie (2004)
Father of the Pride - serie TV, 14 episodi (2004-2005)
Le follie di Kronk (2005)
Cars - Motori ruggenti (2006)
King of the Hill - serie TV, 1 episodio (2007)
A scuola con l'imperatore - serie TV, 31 episodi (2007-2008)
Bee Movie (2007)
La principessa e il ranocchio (2009)
Kung Fu Panda 2 (2011) - non accreditato
ParaNorman, regia di Sam Fell e Chris Butler (2012)
Monsters University, regia di Dan Scanlon (2013)
Transformers 4 - L'era dell'estinzione (Transformers 4), regia di Michael Bay (2014)
Ratchet & Clank, regia di Kevin Munroe (2016)
Valerian e la città dei mille pianeti (Valerian and the City of a Thousand Planets), regia di Luc Besson (2017)
Transformers - L'ultimo cavaliere (Tranformers: The Last Knight), regia di Michael Bay (2017)


== Riconoscimenti ==
Golden Globe
1989: Candidatura Miglior attore in una Serie tv commedia o musicale (Pappa e ciccia)
1990: Candidatura Miglior attore in una Serie tv commedia o musicale (Pappa e ciccia)
1991: Candidatura Miglior attore in una Serie tv commedia o musicale (Pappa e ciccia)
1992: Candidatura Miglior attore non protagonista (Barton Fink - È successo a Hollywood)
1993: Miglior attore in una Serie Tv commedia o musicale (Pappa e ciccia)
Emmy Award
1989: Candidatura Miglior attore in una Serie Tv comica (Pappa e ciccia)
1990: Candidatura Miglior attore in una Serie Tv comica (Pappa e ciccia)
1991: Candidatura Miglior attore in una Serie Tv comica (Pappa e ciccia)
1992: Candidatura Miglior attore in una Serie Tv comica (Pappa e ciccia)
1993: Candidatura Miglior attore in una Serie Tv comica (Pappa e ciccia)
1994: Candidatura Miglior attore in una Serie Tv comica (Pappa e ciccia)
1995: Candidatura Miglior attore in una Serie Tv comica (Pappa e ciccia)
1995: Candidatura Miglior attore in una Miniserie Tv (Kingfish: A Story of Huey P. Long)
1996: Candidatura Miglior attore non protagonista in una Miniserie Tv (Un tram chiamato desiderio)
2007: Miglior attore Guest-star in una Serie Tv drammatica (Studio 60 on the Sunset Strip)
2010: Candidatura Miglior attore non protagonista in una Miniserie Tv (You Don't Know Jack - Il dottor morte)
Satellite Award
1999: Candidatura Miglior attore non protagonista (Il grande Lebowski)
2012: Candidatura Miglior attore non protagonista (Flight)
2014: Miglior attore in una Serie tv comica o musicale (Alpha House)
Screen Actors Guild Award
1995: Candidatura Miglior attore in una Serie Tv comica (Pappa e ciccia)
2011: Candidatura Miglior attore in una Miniserie Tv (You Don't Know Jack)
2012: Candidatura Miglior cast (The Artist)
2013: Miglior cast (Argo)


== Doppiatori italiani ==
Nelle versioni in italiano dei suoi film, John Goodman è stato doppiato da:

Stefano De Sando in Pappa e ciccia, Blues Brothers - Il mito continua, Le ragazze del Coyote Ugly, Studio 60 on the Sunset Strip, Un anno senza Babbo Natale, Death Sentence, L'occhio del ciclone - In the Electric Mist, La papessa, Flight, Natale all'improvviso, Boston - Caccia all'uomo, C'era una volta a Los Angeles, Black Earth Rising, Captive State
Paolo Marchese in I Love Shopping, You Don't Know Jack - Il dottor morte, Damages, L'ultima parola - La vera storia di Dalton Trumbo, Atomica bionda
Angelo Nicotra in Argo, Di nuovo in gioco, Una notte da leoni 3, Gli stagisti, Kong: Skull Island
Alessandro Rossi in L'ultima battuta, Seduzione pericolosa, Stella, Matinee, Fratello, dove sei?
Michele Gammino in Always - Per sempre, Aracnofobia, The Babe - La leggenda, Da che pianeta vieni?
Eugenio Marinelli in Sua Maestà viene da Las Vegas, Barton Fink - È successo a Hollywood, Nata ieri, Confessione finale
Massimo Corvo ne I rubacchiotti, Un corpo da reato, Un'impresa da Dio, Speed Racer
Michele Kalamera in Un tram chiamato desiderio, Il prezzo della giustizia, Ballroom Dancing
Edoardo Siravo in A proposito di Davis, 10 Cloverfield Lane
Francesco Pannofino ne I Flintstones, The Gambler
Renato Cortesi in Moonlighting, Le avventure di Rocky e Bullwinkle
Giampaolo Saccarola in Big Easy - Brivido seducente
Ugo Maria Morosi ne Il grande Lebowski
Mario Bombardieri in West Wing - Tutti gli uomini del Presidente
Silvio Spaccesi in Arizona Junior
Glauco Onorato ne La rivincita dei nerds
Ennio Coltorti in Al di là della vita
Renato Mori ne Il tocco del male
Giovanni Petrucci in Beyond the Sea
Giorgio Locuratolo in Un amore, una vita
Tony Fuochi in Masked and Anonymous
Pietro Ubaldi in Dirty Deeds - Le regole del gioco
Claudio Moneta in Normal, Ohio
Mario Zucca in Community
Franco Zucca in Molto forte, incredibilmente vicino
Giuliano Santi in Candidato a sorpresa
Massimo Dapporto in Monuments Men
Dario Oppido in Red StateDa doppiatore è sostituito da:

Adalberto Maria Merli in Le follie dell'imperatore, Monsters & Co., La nuova macchina di Mike, Cars - Motori ruggenti
Paolo Marchese in Bee Movie, La principessa e il ranocchio, ParaNorman
Francesco Pannofino in Transformers 4 - L'era dell'estinzione, Ratchet & Clank, Transformers - L'ultimo cavaliere
Fabrizio Pucci ne Il libro della giungla 2, Le follie di Kronk, A scuola con l'imperatore
Stefano De Sando in Valerian e la città dei mille pianeti
Angelo Nicotra in Futurama
Sergio Matteucci in Mister Hula Hoop
Giancarlo Prete in We're Back! - 4 dinosauri a New York
Enzo Avolio ne I Simpson
Stefano Albertini in Spongebob
Alessio Cigliano in Mac e il tesoro dell'isola corallina
Saverio Indrio in Monsters University


== Note ==


== Altri progetti ==

 Wikiquote contiene citazioni di o su John Goodman
 Wikimedia Commons contiene immagini o altri file su John Goodman


== Collegamenti esterni ==

(EN) John Goodman, su Enciclopedia Britannica, Encyclopædia Britannica, Inc. 
(EN) John Goodman, su Discogs, Zink Media. 
(EN) John Goodman, su MusicBrainz, MetaBrainz Foundation. 
(EN) John Goodman, su Internet Movie Database, IMDb.com. 
(EN) John Goodman, su AllMovie, All Media Network. 
(EN) John Goodman, su TV.com, CBS Interactive Inc. 
(EN) John Goodman, su Internet Broadway Database, The Broadway League. 
(DE, EN) John Goodman, su filmportal.de. 
(EN) John Goodman, su Behind The Voice Actors, Inyxception Enterprises.