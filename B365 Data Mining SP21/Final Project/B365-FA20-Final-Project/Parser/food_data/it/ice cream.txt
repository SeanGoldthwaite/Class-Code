Ice Cream è un singolo del gruppo musicale sudcoreano Blackpink e della cantante statunitense Selena Gomez, pubblicato il 28 agosto 2020 come secondo estratto dal secondo album in studio delle Blackpink The Album.


== Pubblicazione ==
Il 23 luglio 2020 la YG Entertainment, l'etichetta discografica del gruppo ha pubblicato una foto promozionale di una collaborazione tra le Blackpink ed un'artista sconosciuto, che l'11 agosto si è rivelata essere Selena Gomez. Il 21 dello stesso mese ne è stato annunciato il titolo e tre giorni più tardi è stato pubblicato un teaser del video musicale.Lo stesso giorno dell'uscita del singolo, Gomez ha rilasciato un gusto di gelato con il ristorante Serendipity Ice Cream, di cui ha una quota di proprietà. Il sapore si ispira alla collaborazione con le Blackpink chiamata Cookies and Cream Remix.


== Video musicale ==
Il videoclip è stato reso disponibile in concomitanza con l'uscita del singolo. Ha ottenuto 79,08 milioni di visualizzazioni nelle prime 24 ore, segnando il terzo più grande debutto delle 24 ore per un video musicale e un secondo record personale per il gruppo dietro il singolo di giugno 2020 How You Like That, che ha ricevuto 86,3 milioni di visualizzazioni nelle prime 24 ore. Un video dietro le quinte delle riprese del video musicale è stato pubblicato il giorno successivo, 29 agosto. Le scene delle Blackpink sono state girate in Corea del Sud, mentre le scene della Gomez sono state girate separatamente negli Stati Uniti a causa della pandemia di COVID-19.


=== Sinossi ===
Il video mostra Gomez e le Blackpink in una serie di set e abiti colorati. Si apre con Gomez in bikini a strisce, con orecchini a cerchio d'oro e con un cappello da marinaio bianco, alla guida di un camioncino dei gelati chiamato "Selpink" (una combinazione del nome di Gomez e del nome del gruppo). I membri delle Blackpink appaiono sorridenti dietro ritagli di cartone a forma di gelato. Durante la prima strofa, Jennie appare in un abito blu e con un eyeliner abbinato; più avanti nel video, appare insieme a un capibara mentre mangiano una carota. Le Blackpink vengono poi mostrate sulle biciclette e ballano in un colorato vicolo cieco simile a Candy Land, mentre Gomez è fuori dal camion dei gelati con indosso una tuta Puma con visiera verde. Gomez appare in un top giallo a pois con culotte blu per il suo prossimo verso, in piedi di fronte a un muro con un graffito, poi Rosé appare accanto a un golden retriever. Per il secondo ritornello, Selena viene mostrata seduta su una chevrolet, sfoggiando un updo ispirato alle pin-up degli anni '50 e indossando un pagliaccetto scozzese giallo con spalle scoperte.


== Riconoscimenti ==
E! People's Choice Award
2020 – Candidatura al Video musicale dell'anno
MTV Europe Music Award
2020 – Candidatura alla Miglior collaborazione


=== Premi dei programmi musicali ===
Inkigayo
20 settembre 2020
27 settembre 2020
4 ottobre 2020


== Tracce ==
Testi e musiche di Selena Gomez, Teddy Park, Tommy Brown, Ariana Grande, Victoria Monét, Bekuh Boom, 24 e Mr. Franks.

Ice Cream – 2:55


== Formazione ==
GruppoKim Ji-soo – voce
Jennie Kim – voce
Rosé – voce
Lisa – voce, rappingAltri musicistiSelena Gomez – voceProduzione24 – produzione
Mr. Franks – produzione
Teddy – produzione
Tommy Brown – produzione
Serban Ghenea – missaggio


== Successo commerciale ==
Nella Billboard Hot 100 statunitense Ice Cream ha esordito alla 13ª posizione grazie a 23 000 copie digitali, 18,3 milioni di riproduzioni streaming e un'audience radiofonica pari a 5,1 milioni di ascoltatori, segnando il debutto più alto per un gruppo femminile K-pop nella prestigiosa classifica e superando così How You Like That e Sour Candy, delle stesse Blackpink, entrambe entrate al 33º posto. Grazie alle canzoni sopracitate, sono diventate il primo girl group ad accumulare tre top forty consecutive dalle Fifth Harmony, mentre per Gomez si tratta della venticinquesima. Ha inoltre fatto il suo ingresso alla numero 2 nella classifica digitale e alla 8 in quella dedicata allo streaming, divenendo anche qui il miglior piazzamento del gruppo. Nel Regno Unito ha debuttato alla 39ª posizione della Official Singles Chart con 12 921 unità di vendita, dando alle Blackpink il loro quinto singolo nella top forty del paese e rendendolo il gruppo coreano con il maggior numero di singoli nelle prime quaranta posizioni, superando i BTS.


== Classifiche ==


== Date di pubblicazione ==


== Note ==


== Collegamenti esterni ==

  BLACKPINK - 'Ice Cream (with Selena Gomez)' M/V, su YouTube. 
(EN) Ice Cream, su MusicBrainz, MetaBrainz Foundation.